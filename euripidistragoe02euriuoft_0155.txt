ΙΦΙΓΕΝΕΙΑ Η ΕΝ ΤΑΤΡΟΙΣ 105

κλέπτοντες ἐκ γῆς ξόανα καὶ θυηπόλους;

τίνος τίς ων σὺ τήνδ’ ἀπεμπολᾷς χθονός; 1360
6 δ’ εἶπ’ ’Ὀρέστης τῆσδ’ ὅμαιμος, ως μάθῃς,
Αγαμέμνονος παῖς, τηνδ’ ἐμὴν κομίζομαι

λαβὼν ἀδελφήν, ἣν άπώλεσ’ ἐκ δόμων.

ἀλλ’ οὐδὲν ἧσσον εἰχόμεσθα τῆς ξένης

καὶ πρὸς σ’ ἕπεσθαι διεβιαζόμεσθά νιν, 1365
ὅθεν τὰ δεινὰ πλήγματ’ ἦν γενειάδων.

κεῖνοί τε γὰρ σίδηρον οὐκ εἶχον χεροῖν

ἡμεῖς τε· πυγμαὶ δ’ ἦσαν ἐγκροτούμεναι,

καὶ κῶλ’ ἀπ’ ἀμφοῖν τοῖν νεανίαιν ἅμα

εἰς πλευρὰ καὶ πρὸς ἧπαρ ἠκοντίζετο, 1370
ὥστε ξυνάπτειν καὶ συναποκαμεῖν μέλη.

δεινοῖς δὲ σημάντροισιν ἐσφραγισμένοι
ἐφεύγομεν πρὸς κρημνόν, οἳ μὲν ἐν κάρα
κάθαιμ’ ἔχοντες τραύμαθ’, οἳ δ’ ἐν ὄμμασιν·
ὄχθοις δ’ ἐπισταθέντες εὐλαβεστέρως 1375
ἐμαρνάμεσθα καὶ πέτρους ἐβάλλομεν.

ἀλλ’ εἶργον ἡμᾶς τοξόται πρύμνης ἔπι

σταθέντες ἰοῖς, ὥστ’ ἀναστεῖλαι πρόσω.

κάν τῷδε, δεινὸς γαρ κλύδων ω’κειλε ναῦν

πρὸς γῆν, φόβος δ’ ἠν * * * τέγξαι πόδα, 1380
λαβων Ὀρέστης ωμον εἰς ἀριστερόν,

βας εἰς θάλασσαν καπι κλίμακος θορων,

ἔθηκ’ ἀδελφὴν ἐντὸς εὐσέλμου νεώς,

τό τ’ οὐρανοῦ πέσημα, τῆς Διὸς κόρης

άγαλμα. ναὸς δ’ ἐκ μέσης ἐφθέγξατο 1385
βοή τις· ὠ γῆς Ελλάδος ναῦται νεώς

λάβεσθε κώπης ρ”όθιά τ’ ἐκλευκαίνετε·

ἔχομεν γαρ ωνπερ εινεκ’ άξενον πόρον
Συμπληγάδων ε’σωθεν εἰσεπλεύσαμεν.

οἳ δὲ στεναγμὸν ἡδὺν ἐκβρυχώμενοι 1390

