ΤΡΩΙΑΔΕΣ 353

Θησέως εὐδαίμονα χώραν.

μὴ γὰρ δὴ δίναν γ’ Εὐρώτα, 210
τάν ἐχθίσταν θεράπναν Ἑλένας,

ἔνθ’ ἀντάσω Μενέλα δούλα,

τῷ τᾶς Τροίας πορθητᾷ.

τάν Πηνειοῦ σεμνὰν χώραν, ἀντ.
κρηπῖδ’ Οὐλύμπου καλλίσταν, 215
ὄλβῳ βρίθειν φάμαν ἥκουσ’

εὐθαλεῖ τ’ εὐκαρπείᾳ·

τάδε δεύτερά μοι μετὰ τάν ἱερὰν

Θησέως ζαθέαν ἐλθεῖν χώραν.

καὶ τὰν Αἰτναίαν “Ηφαίστου 220
Φοινίκας ἀντήρη χώραν,

Σικελῶν ὀρέων ματέρ’, ἀκούω

καρύσσεσθαι στεφάνοις ἀρετᾶς.

τάν τ’ ἀγχιστεύουσαν γᾶν

Ἰονίῳ * * πόντῳ, 225
ἂν ὑγραίνει καλλιστεύων

ὁ ξανθὰν χαίταν πυρσαίνων

Κρᾶθις ζαθέαις παγαϊσι τρέφων

εὔανδρόν τ’ ὀλβίζων γᾶν.

καὶ μὴν Δαναῶν ὅδ’ ἀπὸ στρατιᾶς 230
κῆρυξ νεοχμῶν μύθων ταμίας

στείχει ταχύπουν ἴχνος ἐξανύων.

τί φέρει; τί λέγεις δοῦλαι γὰρ δὴ

Δωρίδος ἐσμὲν χθονὸς ἤδη.

ΤΑ. Ἑκάβη, πυκνὰς γὰρ οἶσθά μ’ εἰς Τροίαν ὁδοῦς
ἐλθόντα κήρυκ’ ἐξ Ἀχαϊκοῦ στρατοῦ, 236
ἐγνωσμένος δὲ καὶ πάροιθέ σοι, γύναι,
Ταλθύβιος ηκω καινὸν ἀγγελῶνω λόγον.

ΕΚ. τόδε, φίλαι Τρῳάδες, ο φόβος ἦν πάλαι.

ΤΛ. η’δη κεκλήρωσθ’, εἰ τόδ’ ἦν ὑμῖν φόβος. 240
EVRIP. νοτ.. 11. 23

