288 ΟΡΕΣΤΗΣ

ΠΤ. εἰ γὰρ γένοιτο, Φωκέων δ’ ἔλθοι πόλιν
καλοῖσιν ὑμεναίοισιν ἀξιουμένη. 1210
ΟΡ. ἥξει δ’ ἐς οἴκους Ἑρμιόνη τίνος χρόνους
ως τᾶλλα γ’ εἶπας, εἴπερ εὐτυχήσομεν,
κάλλισθ’, ἑλόντες σκύμνον ἀνοσίου πατρός.
ΗΛ. καὶ δὴ πέλας νιν δωμάτων εἶναι δοκῶ ·
τοῦ γὰρ χρόνου τὸ μῆκος αὐτὸ συντρέχει. 1215
ΟΡ. καλῶς · σὺ μὲν νῦν, σύγγον’ Ἠλέκτρα, δόμων
πάρος μένουσα παρθένου δέχου πόδα·
φύλασσε δ’ ἤν τις, πρὶν τελευτηθῇ φόνος,
ἢ ξύμμαχός τις ἢ κασίγνητος πατρὸς
ε’λθων ἐς οἴκους φθῇ, γέγωνέ τ’ είς δόμους, 1220
ἢ σανίδα παίσασ’ ἦ λόγους πέμψασ’ ἔσω.
ἡμεῖς δ’ ἔσω στείχοντες ἐπὶ τὸν ἔσχατον
ἀγῶν’ ὁπλιζώμεσθα φασγάνῳ χέρας
[Πυλάδη· σύ γὰρ δὴ συμπονεῖς ἐμοὶ πόνους].
οἶ δῶμα ναίων νυκτὸς ὀρφναίας πάτερ, 1225
καλεῖ σ’ Ὀρέστης παῖς σὸς ἐπίκουρον μολεῖν
[τοῖς δεομένοισι. διὰ σὲ γάρ πάσχω τάλας
ἀδίκως· προδέδομαι δ’ ὑπὸ κασιγνήτου σέθεν,
δίκαια πράξας· οὗ θέλω δάμαρθ’ ἑλών
κτεῖναι· σὺ δ’ ,ἡμῖν τοῦδε συλλήπτωρ γενοῦ].1230
ΗΛ. ὦ πάτερ , ἱκοῦ δῆτ’, εἰ κλύεις εἴσω χθονὸς
τέκνων καλούντων, οἳ σέθεν θνήσκουσ’ ὕπερ.
HT. ω συγγένεια πατρὸς ἐμοῦ , κάμὰς λιτάς,
Ἀγάμεμνον, εἰσάκουσον, ἕκσωσον τέκνα.
ΟΡ. ἔκτεινα μητέρ’ , HT. ἡψάμην δ’ ἐγω ξίφους. 1235
, ΗΛ. ἐγω δ’ ἐπενεκέλευσα κᾶπέλυσ’ ὄκνου.
ΟΡ. σοί, πάτερ, ἀρήγων. ΗΛ.ούδ’ ἐγώ προύδωκά σε.
HT. οὔκουν ὀνείδη τάδε κλύων ῥύσει τέκνα;
ΟΡ. δακρύοις κατασπένδω σ’. ΗΛ. ἐγω δ’ οἴκτοισί γε.
HT. παύσασθε, καὶ πρὸς ἔργον ἐξορμώμεθα. 1240

