324

XO.

PH.

ΡΗΣΟΣ

οὐχ ὠς σὺ κομπεῖς τὰς ἐμὰς ἀμύστιδας,

οὐδ’ ἐν ζαχρύσοις δώμασιν κοιμώμενος,

ἀλλ’ οἷα πόντον Θρῄκιον φυσήματα 440

κρυσταλλόπηκτα Παίονάς τ’ ἐπεζάρει,

ξὺν τοῖσδ’ ἄυπνος οἶδα τλὰς πορπάμασιν.

ἀλλ’ ὕστερος μὲν ἦλθον, ἐν καιρῷ δ’ ὅμως·

σύ μὲν γὰρ ἤδη δέκατον αἰχμάζεις ἔτος

κούδὲν περαίνεις, ἡμέραν δ ' ἐξ ἡμέρας 445

ῥίπτεις κυβεύων τὸν πρὸς Ἀργείους ”Αρην·

ἐμοὶ δὲ φῶς ἓν ἡλίου καταρκέσει

πέρσαντι πύργους ναυστάθμοις ε’πεισπεσεϊν

κτεῖναί τ’ Ἀχαιούς· θατέρᾳ δ ’ ἀπ’ Ἰλίου

πρὸς οἷκον εἶμι , συντεμών τοὺς σούς πόνους. 450

’ὑμῶν δὲ μή τις ἀσπίδ’ ἄρηται χερί·

ἐγώ γὰρ ἔξω τοὺς μέγ’ αὐχοῦντας δορὶ

πέρσας Ἀχαιούς, καίπερ ὕστερος μολών.

ἰῶ ἰώ. στρ.

φίλα θροεῖς, φίλος Διόθεν εἴ· μόνον 455

φθόνον ἄμαχον ὕπατος

Ζεὺς θέλοι ἀμφὶ

σοῖς λόγοισιν εἴργειν.

τὸ δὲ νάιον Ἀργόθεν δόρυ

οὔτε πρίν τιν’ οὔτε νῦν 460

ἀνδρῶν ἐπόρευσε σέθεν κρείσσω. πῶς μοι

Ἀχιλεὺς τὸ σὸν ἔγχος ἂν δύναιτο,

πῶς δ’ Αἴας ὑπομεῖναι,

εἰ γὰρ ἐγώ τόδ’ ἦμαρ εἰσίδοιμ’, ’ἄναξϋ

ὅτῳ πολυφόνου 465

χειρὸς ἀποινάσαιο λόγχᾳ.

τοιαῦτα μέν σοι τῆς μακρᾶς ἀπουσίας

πρᾶξαι παρέξω · σὺν δ’ Ἀδραστείᾳ λέγω,
454—466 = 820—832

