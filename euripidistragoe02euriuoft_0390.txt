340

XO.

ΕΚ.

ΡΗΣΟΣ

Θρῄκης ἀνάσσων πρῶτος ἧσθ’ ἀνδρῶν, τέκνον.
καί σ’ ἀμφὶ γῆν μὲν πατρίαν φιλαρμάτους

ἄλκας κορύσσοντ’ οὐκ ἐδείμαινον θανεῖν·

Τροίας δ’ ἀπηύδων ἄστυ μὴ κέλσαι ποτέ,

εἰδυῖα τὸν σὸν πότμον· ἀλλά σ’ Ἕκτορος 935
πρεσβεύμαθ’ αἴ τε μυρίαι γερουσίαι

ἔπεισαν ἐλθεῖν κάπικουρῆσαι φίλοις.

σύ τοῦδ’, Ἀθάνα, παντὸς αἰτία μόρου,

οὐδὲν δ’ Ὀδυσσεὺς οὐδ’ ὁ Τυδέως τόκος

ἔδρασε δράσας· μὴ δόκει λεληθέναι. 940
καίτοι πόλιν σὴν σύγγονοι πρεσβεύομεν

Μοῦσαι μάλιστα κάπιχρώμεθα χθονί,

μυστηρίων τε τῶν ἀπορρήτων φανὰς

ἔδειξεν Ὀρφεύς, αὐτανέψιος νεκροῦ

τοῦδ’ ὃν κατακτείνεις σύ· Μουσαῖόν τε σὸν 945
σεμνὸν πολίτην κάπὶ πλεῖστον ἄνδρ’ ἕνα
ἐλθόντα, Φοῖβος σύγγονοί τ’ ἠσκήσαμεν.

καὶ τῶνδε μισθὸν παῖδ’ ἒχουσ’ ἐν ἀγκάλαις
θρηνῶ · σοφιστὴν δ’ ἄλλον οὐκ ἐπάξομαι.

μάτην ἄρ’ ἡμᾶς Θρῄκιος τροχηλάτης 950
ἐδέννασ’,Ἕκτορ, τῶδε βουλεῦσαι φόνον.

ᾔδη τάδ’ · οὐδὲν μάντεων ἔδει φράσαι

Ὀδυσσέως τέχναισι τόνδ’ ὀλωλότα.

ἐγω δὲ γῆς ἔφεδρον Ἑλλήνων στρατὸν

λεύσσων, τί μὴν ἔμελλον οὐ πέμψειν φίλοις 955
κήρυκας, ἐλθεῖν κάπικουρῆσαι χθονί ;

ἔπεμψ’ · ὀφείλων δ’ ἦλθε συμπονεῖν ἐμοί.

οὗ μὴν θανόντι γ’ οὐδαμῶς συνήδομαι.

καὶ νῦν ἕτοιμος τῶδε καὶ τεῦξαι τάφον

καὶ ξυμπυρῶσαι μυρίων πέπλων χλιδήν· 960
φίλος γὰρ ἐλθῶν δυστυχῶς ἀπέρχεται.

