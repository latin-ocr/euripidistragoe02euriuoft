XO.

TA.

KA.

ΤΡΩΙΑΔΕΣ 359

ἦν εἵνεκ’ οὐ χρή, μῆτερ, οἰκτείρειν σε γῆν,

οὗ τάμὰ λέκτρα · τοὺς γὰρ ἐχθίστους ἐμοὶ

καὶ σοὶ γάμοισι τοῖς ε’μοῖς διαφθερῶ. 405
ῶς ἡδέως κακοῖσιν οἰκείοις γελᾷς

μέλπεις θ’ ἃ μέλπουσ’ οὐ σαφῆ δείξεις ἴσως.

εί μή σ’ Ἀπόλλων ἐξεβάκχευσεν φρένας,

οὔ τᾶν ἀμισθὶ τοὺς ε’μοὺς στρατηλάτας

τοιαῖσδε φήμαις ἐξέπεμπες ἂν χθονός. 410
ἀτὰρ τὰ σεμνὰ καὶ δοκήμασιν σοφὰ

οὐδέν τι κρείσσω τῶν τὸ μηδὲν ἦν ἄρα.

ὁ γὰρ μέγιστος τῶν Πανελλήνων ἄναξ,

Ἀτρέως φίλος παῖς, τῆσδ’ ἔρωτ’ ἐξαίρετον
μαινάδος ὑπέστη· καὶ πένης μέν εἰμ’ ἐγώ, 415
ἀτὰρ λέχος γε τῆσδ’ ἂν οὐκ ἐκτησάμην.

καὶ σοὶ μέν, οὐ γὰρ ἀρτίας ἔχεις φρένας,

Ἀργεῖ’ ὀνείδη καὶ Φρυγῶν ἐπαινέσεις

ἀνέμοις φέρεσθαι παραδίδωμ’ · ἔπου δέ μοι

πρὸς ναῦς, καλὸν νύμφευμα τῷ στρατηλάτῃ. 4ἳο
σύ δ’, ἡνίκ’ ἄν σε Λαρτίου χρῄζῃ τόκος

ἄγειν, ἕπεσθαι· σῶφρονος δ ' ἔσει λάτρις
γυναικός, ῶς φασ’ οἱ μολόντες Ἴλιον.

ἦ δεινὸς ὁ λάτρις. τί ποτ’ ἔχουσι τοῦνομα
κήρυκες; ἓν ἀπέχθημα πάγκοινον βροτοῖς 425
οἱ περὶ τυράννους καὶ πόλεις ὑπηρέται.

σὺ τὴν ε’μὴν φὴς μητέρ’ εἰς Ὀδυσσέως

ἥξειν μέλαθρας ποῦ δ’ ’Λπόλλωνος λόγοι,

οἵ φασιν αὐτὴν εἰς ἔμ’ ἡρμηνευμένοι

αὐτοῦ θανεῖσθαις τᾶλλα δ’ οὐκ ὀνειδιῶ. 430
δύστηνος, οὐκ οἶδ ’ οἷά νιν μένει πάθη·

ῶς χρυσὸς αὐτῷ τάμὰ καὶ Φρυγῶν κακὰ

δόξει ποτ’ εἶναι. δέκα γὰρ ἐκπλήσας ἔτη

πρὸς τοῖσιν ἐνθάδ’, ἵξεται μόνος πάτραν.

