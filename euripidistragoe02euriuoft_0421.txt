XO.

TA.

EK.

XO.

ΤΡΩΙΑΔΕΣ 371

Φόνου τε Θανάτου θ’ ὅσα τε γῆ τρέφει κακά.

οῦ γάρ ποτ’ αὐχῶ Ζῆνά γ’ ἐκφῦσαί σ’ ε’γῶ, 770
πολλοῖσι κῆρα βαρβάροις Ἕλλησί τε.

ὄλοιο · καλλίστων γὰρ ὀμμάτων ἄπο

αἰσχρῶς τὰ κλεινὰ πεδί’ ἀπώλεσας Φρυγῶν.

ἀλλ’ ἄγετε φέρετε ῥίπτετ’, εἰ ῥίπτειν δοκεῖ·
δαίνυσθε τοῦδε σάρκας. ἔκ τε γὰρ θεῶν 775
διολλύμεσθα παιδί τ’ ού δυναίμεθ’ ἄν

θάνατον ἀρῆξαι. κρύπτετ’ ἄθλιον δέμας

καὶ ῥίπτετ’ εἰς ναῦς · ἐπὶ καλὸν γὰρ ἔρχομαι
ὑμέναιον, ἀπολέσασα τούμαυτῆς τέκνον.

τάλαινα Τροία, μυρίους ἀπώλεσας 780
μιᾶς γυναικὸς καὶ λέχους στυγνοῦ χάριν.

ἄγε παῖ, φίλιον πρόσπτυγμα μεθεὶς

μητρὸς μογερᾶς, βαῖνε πατρῴων

πύργων ἐπ’ ἄκρας στεφάνας, ὅθι σοι

πνεῦμα μεθεῖναι ψῆφος ἐκράνθη. 785
λαμβάνετ’ αὐτόν. τὰ δὲ τοιάδε χρὴ

κηρυκεύειν, ὅστις ἄνοικτος

καὶ ἀναιδείᾳ τῆς ἡμετέρας

γνώμης μᾶλλον φίλος ἐστίν.

ῶ τέκνον, ὦ παῖ παιδὸς μογεροῦ, 790
συλώμεθα σὴν ψυχὴν ἀδίκως

μήτηρ κάγώ. τί πάθω; τί σ’ ἐγώ,

δύσμορε, δράσω; τάδε σοι δίδομεν

πλήγματα κρατὸς στέρνων τε κόπους·

τῶνδε γὰρ ἄρχομεν· οἳ ’γῶ πόλεως, 795
οἴμοι δὲ σέθεν· τί γὰρ οῦκ ἔχομεν,

τίνος ἐνδέομεν μὴ οῦ πανσυδίᾳ

χωρεῖν ὀλέθρου διὰ παντός ;
μελισσοτρόφουΣαλαμῖνος ῶ βασιλεῦ Τελαμῶν,στρ.

799 -807 τε 808— 819
24*

