XO

ΟΡΕΣΤ ΗΣ

ὁ μέγας ὄλβος ἅ τ’ ἀρετὰ

μέγα φρονοῦσ’ ἄν’ Ἑλλάδα καὶ
παρὰ Σιμουντίοις ὀχετοῖς

πάλιν ἀνῆλθ’ ἐξ εὐτυχίας Ἀτρείδαις
πάλαι παλαιᾶς ἀπὸ συμφορᾶς δόμων,
ὁπότε χρυσειάς ἔρις ἀρνὸς

ἤλυθε Τανταλίδαις,

οἰκτρότατα θοινάματα καὶ

σφάγια γενναίων τεκέων·

ὅθεν φόνῳ φόνος ἐξαμεί-

βων δι’ αἵματος οὐ προλεί-

πει δισσοῖσιν Ἀτρείδαις.

τὸ καλὸν οὐ καλόν, τοκέων
πυριγενεῖ τεμεῖν παλάμᾳ

χρόα, μελάνδετον δὲ φόνῳ

ξίφος ἐς αὐγὰς άελιόιο δεῖξαι·

τὸ δ’ αὖ κακουργεῖν ἀσέβεια μαινόλις
κακοφρόνων τ’ ἀνδρῶν παράνοια.
θανάτου γὰρ ἀμφὶ φόβῳ
Τυνδαρὶς ἰάχησε τάλαι-

να· τέκνον, οὐ τολμᾷς ὅσια
κτείνων σάν ματέρα, μὴ πατρῳ-
αν τιμῶν χάριν ἐξανά-

ψῃ δύσκλειαν ἐς άεί.

τίς νόσος ἦ τίνα δάκρυα καὶ

τίς ἔλεος μείζων κατὰ γᾶν

ἦ ματροκτόνον αἷμα χειρὶ θέσθαι;
οἷον οἷον ἔργον τελέσας
βεβάκχευται μανίαις,

Εὐμενίσιν θήραμα φόνῳ

δρομάσι δινεύων βλεφάροις

807—818 Ξ 819 -—- 830
18*

275

στρ.

810

815

ἀντ.

820

825

830

