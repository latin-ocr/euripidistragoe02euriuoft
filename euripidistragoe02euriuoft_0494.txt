444

XO.

ΦΟΙΝΙΣΣΑΙ

στρατὸς δ’ ἀνηλάλαξε Δαναϊδῶν ἅπας. 1395
κάν τῷδε μόχθῳ γυμνὸν οἶμον εἰσιδών

ὃ πρόσθε τρωθεὶς στέρνα Πολυνείκους βία

διῆκε λόγχην, κάπέδωκεν ἡδονὰς

Κάδμου πολίταις, άπὸ δ ’ ἔθραυσ’ ἄκρον δόρυ.
εἰς δ’ ἄπορον ῆκων δορὸς ἐπὶ σκέλος πάλιν 1400
χωρεῖ, λαβὼν δ’ άφῆκέ μάρμαρον πέτρον,

μέσον δ’ ἄκοντ’ ἔθραυσεν· ἐξ ἴσου δ’ ’Ἁρης

ῆν, κάμακος ἀμφοῖν χεῖρ’ ἀπεστερημένοιν.

ἔνθεν δὲ κώπας ἁρπάσαντε φασγάνων

ἐς ταύτὸν ἧκον, συμβαλόντε δ’ ἀσπίδας 1405
πολὺν ταραγμὸν ἀμφιβάντ’ εἶχον μάχης.

καί πως νοήσας Ἐτεοκλῆς τὸ Θεσσαλὸν

εἰσήγαγεν σόφισμ’ ὁμιλία χθονός.

ἐξαλλαγεὶς γὰρ τοῦ παρεστῶτος πόνου,

λαιὸν μὲν εἰς τοῦπισθεν ἀμφέρει πόδα, 1410
πρόσω τὰ κοῖλα γαστρὸς εὐλαβούμενος·

προβὰς δὲ κῶλον δεξιὸν δι’ ὀμφαλοῦ

καθῆκεν ἔγχος σφονδύλοις τ’ ἐνήρμοσεν.

ὁμοῦ δὲ κάμψας πλευρὰ καὶ νηδὺν τάλας

σὺν αἱματηραῖς σταγόσι Πολυνείκης πίτνει. 1415
ἲ δ’ ὡς κρατῶν δὴ καὶ νενικηκώς μάχῃ,

ξίφος δικων εἰς γαῖαν ἐσκύλευέ νιν,

τὸν νοῦν πρὸς αὑτὸν οὐκ ἔχων, ἐκεῖσε δέ.

δ καί νιν ἔσφηλ’ · ἔτι γὰρ ἐμπνέων βραχύ,
σώζων σίδηρον ἐν λυγρῷ πεσήματι, 1420
μόλις μέν, ἐξέτεινε δ’ εἰς ἧπαρ ξίφος
Ἐτεοκλέους ὁ πρόσθε Πολυνείκης πεσών.

γαῖαν δ ’ ὀδὰξ ἑλόντες ἀλλήλων πέλας

πίπτουσιν ἄμφω κού διώρισαν κράτος.

φεῦ φεῦ, κακῶν σῶν, Οἰδίπου, σ’ ὅσων στένω·
τὰς σὰς δ’ άρὰς ἔοικεν ἐκπλῆσαι θεός. 1426

