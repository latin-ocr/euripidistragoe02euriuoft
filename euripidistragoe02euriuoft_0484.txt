434

[0.

ΦΟΙΝΙΣΣΛΙ

τί δ’, ἑπτάπυργοι πῶς ἔχουσι περιβολαίς

ΑΓ Γ. ἑστᾶσ’ ἄθραυστοι, κούκ ἀνήρπασται πόλις.

ΙΟ.

ἦλθον δ ὲ πρὸς κίνδυνον Ἀργείου δορός; 1080

ΑΓ Γ . ἀκμήν γ’ ἐπ’ αὐτήν· ἀλλ’ ὁ Καδμείων ’Ἄρης

κρείσσων κατέστη τοῦ Μυκηναίου δορός.

ΙΟ. ἓν εἰπὲ πρὸς θεῶν, εἴ τι Πολυνείκους πέρι
οἶσθ’, ως μέλει μοι καὶ τόδ’, εἰ λεύσσει φάος.
ΑΓΓ. ζῇ σοι ξυνωρὶς εἰς τόδ’ ἡμέρας τέκνων. 1085
ΙΟ. εὐδαιμονοίης. πῶς γὰρ Ἀργείων δόρυ
πυλῶν ἀπεστήσασθε πυργηρούμενοι;
λέξον, γέροντα τυφλὸν ὡς κατὰ στέγας
ἐλθοῦσα τέρψω , τῆσδε γῆς σεσωσμένης.
ΑΓΓ. ἐπεὶ Κρέοντος παῖς ὁ γῆς ὑπερθανών 1090

πύργων ἐπ’ ἄκρων στὰς μελάνδετον ξίφος
λαιμῶν διῆκε τῇδε γῇ σωτήριον,

λόχους ἔνειμεν ἑπτὰ καὶ λοχαγέτας

πύλας ἐφ’ ἑπτά, φύλακας Ἀργείου δορός,

σὸς παῖς , ἐφέδρους θ’ ἱππότας μὲν ἱππόταις 1095
ἔταξ’, ὁπλίτας δ ' ἀσπιδηφόροις ἔπι,

ὥς τῷ νοσοῦντι τειχέων εἴη δορὸς

ἀλκὴ δι’ ὀλίγου. περγάμων δ’ ἀπ’ ὀρθίων
λεύκασπιν εἰσορῶμεν Ἀργείων στρατὸν
Τευμησὸν ἐκλιπόντα · καὶ τάφρου πέλας 1100
δρόμῳ συνῆψεν ἄστυ Καδμείας χθονός.

παιὰν δὲ καὶ σάλπιγγες ἐκελάδουν ὁμοῦ

ἐκεῖθεν ἔκ τε τειχέων ἡμῶν πάρα.

καὶ πρῶτα μὲν προσῆγε Νηίσταις πύλαις

λόχον πυκναῖσιν ἀσπίσιν πεφρικότα 1105
ὁ τῆς κυναγοῦ Παρθενοπαῖος ἔκγονος,

ἐπίσημ’ ἔχων οἰκεῖον ἐν μέσῳ σάκει,

ἑκηβόλοις τόξοισιν Ἀταλάντην κάπρον
χειρουμένην Αἰτωλόν. εἰς δὲ Προιτίδας

