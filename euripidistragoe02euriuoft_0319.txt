ΟΡΕΣΤΗΣ 269

ἐν τοῖς κακοῖς χρὴ τοῖς φίλοισιν ωφελεῖν ·
ὅταν δ’ ὁ δαίμων εὖ διδῷ, τί δεῖ φίλων;
ἀρκεῖ γὰρ αὐτὸς ὁ θεὸς ὠφελεῖν θέλων.
φιλεῖν δάμαρτα πᾶσιν ’Ἕλλησιν δοκεῖς ·
κούχ ὑποτρέχων σε τοῦτο θωπείᾳ λέγω · 670
ταύτης ἱκνοῦμαί σ’. ὦ μέλεος ε’μῶν κακῶν,
είς οἷον ἥκω. τί δὲ ταλαιπωρεῖν με δεῖ;
ὑπὲρ γὰρ οἴκου παντὸς ἱκετεύω τάδε.
ὦ πατρὸς ὅμαιμε θεῖε, τὸν κατὰ χθονὸς
θανόντ’ ἀκούειν τάδε δόκει, ποτωμένην 675
ψυχὴν ὑπὲρ σοῦ, καὶ λέγειν ἁγώ λέγω
ταῦτ’ εἷς τε δάκρυα καὶ γόους καὶ συμφοράς.
εἴρηκα κάπῄτηκα τὴν σωτηρίαν,
θηρῶν ὃ πάντες κούκ ε’γω ζητῶ μόνος.

ΧΟ. κάγώ σ’ ἱκνοῦμαι καὶ γυνή περ οὖσ’ ὅμως 680
τοῖς δεομένοισιν ὠφελεῖν· οἷός τε δ’ εἷ.

ΜΕ Ὀρέστ’, ἐγώ τοι σὸν καταιδοῦμαι κάρα
καὶ ξυμπονῆσαι σοῖς κακοῖσι βούλομαι’
καὶ χρὴ γὰρ οὕτω τῶν ὁμαιμόνων κακὰ
συνεκκομίζειν, δύναμιν ἢν διδῷ θεός 685
[θνήσκοντα καὶ κτείνοντα τοὺς ἐναντίους] ·
τὸ δ’ αὖ δύνασθαι πρὸς θεῶν χρῄζω τυχεῖν.
ἥκω γὰρ ἀνδρῶν συμμάχων κενὸν δόρυ
ἔχων, πόνοισι μυρίοις ἀλώμενος,
σμικρᾷ σὺν ἀλκῇ τῶν λελειμμένων φίλων. 690
μάχῃ μὲν οὗν ἂν οὐχ ὑπερβαλοίμεθα
Πελασγὸν’Ἀργος· εἰ δὲ μαλθακοῖς λόγοις
δυναίμεθ’, ἐνταῦθ’ ἐλπίδος προσήκομεν.
σμικροῖσι γὰρ τὰ μεγάλα πῶς ἕλοι τις ἂν
πόνοισιν; ἀμαθὲς καὶ τὸ βούλεσθαι τάδε. 695
ὅταν γὰρ ἡβᾷ δῆμος εἰς ὀργὴν πεσών,
ὅμοιον ὥστε πῦρ κατασβέσαι λάβρον·

