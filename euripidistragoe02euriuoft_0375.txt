ΡΗΣΟΣ 325

ἐπειδὰν ἐχθρῶν τήνδ’ ἐλευθέραν πόλιν
θῶμεν θεοῖσί τ’ ἀκροθίνι’ ἐξέλῃς,Ι 470
ξὺν σοὶ στρατεύειν γῆν ἐπ’ Ἀργείων θέλω
καὶ πᾶσαν ε’λθών Ἑλλάδ’ ἐκπέρσαι δορί,
. ὡς ἂν μάθωσιν έν μέρει πάσχειν κακῶς.
ΕΚ. εἰ τοῦ παρόντος τοῦδ’ ἀπαλλαχθεὶς κακοῦ
πόλιν νεμοίμην ὡς τὸ πρίν ποτ’ ἀσφαλῆ, 475
ἦ κάρτα πολλὴν θεοῖς ἂν εἰδείην χάριν.
τὰ δ’ άμφί τ’ ’Ἄργος καὶ νομὸν τὸν Ἑλλάδος
οὐχ ὦδε πορθεῖν ῥᾴδι’, ὥς λέγεις, δορί.
ΡΗ. οὐ τούσδ’ ἀριστῆς φασιν Ἑλλήνων μολεῖν;
ΕΚ. κού μεμφόμεσθά γ’, ἀλλ’ ἅδην ἐλαύνομαι. 480
ΡΗ. οὔκουν κτανόντες τούσδε πᾶν εἰργάσμεθα; ,
ΕΚ. μή νυν τὰ πόρρω τάγγύθεν μεθεὶς σκόπει.
PH. ἀρκεῖν ἔοικέ σοι παθεῖν, δρᾶσαι δὲ μή.
ΕΚ. πολλῆς γὰρ ἄρχω κάνθάδ’ οόν τυραννίδος.
ἀλλ’ εἴτε λαιὸν εἴτε δεξιὸν κέρας, 485
εἴτ’ ἐν μέσοισι συμμάχοις, πάρεστί σοι
πέλτην ἐρεῖσαι καὶ καταστῆσαι στρατόν.
ΡΗ. μόνος μάχεσθαι πολεμίοις, ’Έκτορ , θέλω.
εί δ’ αἰσχρὸν ἡγεῖ μὴ συνεμπρῆσαι νεῶν
πρύμνας, πονήσας τὸν πάρος πολὺν χρόνον, 490
τάξον μ’ Ἀχιλλέως καὶ στρατοῦ κατὰ στόμα.
ΕΚ. οὐκ ἔστ’ ἐκείνω θοῦρον ἀντᾶραι δόρυ.
, ΡΗ. καὶ μὴν λόγος γ’ ἧν ὡς ἕπλευσ’ ἐπ’ Ἴλιον.
ΕΚ. ἔπλευσε καὶ πάρεστιν· ἀλλὰ μηνίων
στρατηλάταισιν οὐ συναίρεται δόρυ. 495
PH. τίς δὴ μετ’ αὐτὸν ἄλλος εὐδοξεῖ στρατοῦ;
ΕΚ. Αἴας ἐμοὶ μὲν οὐδὲν ἡσσᾶσθαι δοκεῖ
χώ Τυδέως παῖς· ἔστι δ’ αἱμυλώτατον
κρότημ’ Ὀδυσσεύς, λῆμά τ’ ἀρκούντως θρασὺς
καὶ πλεῖστα χώραν τήνδ’ ἀνὴρ καθυβρίσας. 500

