330 ΡΗΣΟΣ

τρίβων γὰρ εἴ τὰ κομψὰ καὶ νοεῖν σοφός. 625
l xQQQQme-QQQ -
ΑΘ. καὶ μὴν καθ’ ἡμᾶς τόνδ’ Ἀλέξανδρον βλέπω
στείχοντα, φυλάκων ἔκ τινος πεπυσμένον
δόξας ἀσήμους πολεμίων μεμβλωκότων.
ΔΙ. πότερα σὺν ἄλλοις ἢ μόνος πορεύεται; 630
ΑΘ. μόνος· πρὸς εὐνὰς δ’, ῶς ἔοικεν, ’Έκτορος
χωρεῖ, κατόπτας σημανῶν ἥκειν στρατοῦ.
ΔΙ. οὔκουν ὑπάρχειν τόνδε κατθανόντα χρή;
ΑΘ. οὐκ ἂν δύναιο τοῦ πεπρωμένου πλέον.
τοῦτον δὲ πρὸς σῆς οὐ θέμις χειρὸς θανεῖν. 635
ἀλλ’ ᾧπερ ἥκεις μορσίμους φέρων σφαγάς,
τάχυν’ · ἐγῶ δὲ τῷδε σύμμαχος Κύπρις
δοκοῦσ’ ἀρωγὸς ἐν πόνοις παραστατεῖν,
σαθροῖς λόγοισιν ἐχθρὸν ἄνδρ’ ἀμείψομαι.
καὶ ταῦτ’ ἐγὼ μὲν εἷπον· ὃν δὲ χρὴ παθεῖν, 640
οὐκ οἶδεν οὐδ’ ἤκουσεν ἐγγὺς ῶν λόγου.
ΠΛ. σὲ τὸν στρατηγὸν καὶ κασίγνητον λέγω,
Ἕκτορ, καθεύδεις; οὐκ ἐγείρεσθαί σ’ ἐχρῆν;
ἐχθρῶν τις ἡμῖν χρίμπτεται στρατεύματι,
ἢ κλῶπες ἄνδρες ἢ κατάσκοποί τινες. 645
ΑΘ. θάρσει · φυλάσσει σ’ ἥδε πρευμενὴς Κύπρις.
μέλει δ’ ὁ σός μοι πόλεμος, οὐδ’ ἀμνημονῶ
τιμῆς, ἐπαινῶ δ’ εῦ παθοῦσα πρὸς σέθεν.
καὶ νῦν ἐπ’ εὐτυχοῦντι Τρωικῷ στρατῶ
ἥκω πορεύουσ’ ἄνδρα σοι μέγαν φίλον, 650
τῆς ὑμνοποιοῦ παῖδα Θρῄκιον θεᾶς
Μούσης, πατρὸς δὲ Στρυμόνος κικλήσκεται.
ΠΛ. ἀεί ποτ’ εῦ φρονοῦσα τυγχάνεις πόλει
κάμοί, μέγιστον δ’ έν βίῳ κειμήλιον
κρίνας σέ φημι τῇδε προσθέσθαι πόλει. 655
ἥκω δ’ ἀκούσας οὐ τορῶς, φήμη δέ τις

