ΙΦΙΓΕΝΕΙΑ Η ΕΝ ΑΤΛΙΔΙ

ἰῶ ἰῶ.

νιφόβολον Φρυγῶν νάπος Ἴδας τ’

ὅρεα, Πρίαμος ὅθι ποτὲ βρέφος ἁπαλὸν ἔβαλε
ματρὸς ἀποπρὸ νοσφίσας 1286
ἐπὶ μόρῳ θανατόεντι

Πάριν, ὂς Ἰδαῖος

Ἰδαῖος ἐλέγετ’ ἐλέγετ’ ἐν Φρυγῶν πόλει. 1290
μή ποτ’ ῶφελεν τὸν ἀμφὶ

βουσὶ βουκόλον τραφέντ’

[Ἀλέξανδρον]

οἰκίσαι ἀμφὶ τὸ λευκὸν ὕδωρ, ὅθι

κρῆναι Νυμφᾶν κεῖνται 1295
λειμῶν τ’ ἄνθεσι θάλλων

χλωροῖς, οὗ ῥοδόεντα

ἄνθε’ ὑακίνθινά τε θεαῖσι δρέπειν·

ἔνθα ποτε Παλλὰς ἔμολε 1300
καὶ δολιόφρων Κύπρις

ΡἨρα θ’ Ἑρμᾶς θ’,

ὁ Διὸς ἄγγελος,

ἃ μὲν ἐπὶ πόθῳ τρυφῶσα

Κύπρις, οἳ δὲ δουρὶ Παλλάς, 1305
’Ἡρα τε Διὸς ἄνακτος

εὐναῖσι βασιλίσιν,

κρίσιν ἐπὶ στυγνὰν ἔριν τε

καλλονᾶς, ἐμοὶ δὲ θάνατον,

ὄνομα μὲν φέροντα Δαναΐδαισιν, ῶ κόραι, 1310
προθύματ’ ἔλαβεν ’Ἄρτεμις πρὸς Ἴλιον.

ὃ δὲ τεκῶν με τάν τάλαιναν,

ῶ μᾶτερ ῶ μᾶτερ,

οἴχεται προδοὺς ἔρημον.

ῶ δυστάλαιν’ ε’γῶ, πικρὰν 1315
πικρὰν ἰδοῦσα δυσελέναν,

