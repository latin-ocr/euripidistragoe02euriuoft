XO,

HA.

ΟΡΕΣΤΗΣ 279

ὑμῖν ἀμύνων οὐδὲν ἧσσον ἢ πατρὶ
ἔκτεινα μητέρ’. εἰ γὰρ ἀρσένων φόνος 935
ἔσται γυναιξὶν ὅσιος, ού φθάνοιτ’ ἔτ’ ἂν
θνήσκοντες, ἦ γυναιξὶ δουλεύειν χρεών ·
τούναντίον δὲ δράσετ’ ἢ δρᾶσαι χρεων.
νῦν μὲν γὰρ ἡ προδοῦσα λέκτρ’ ἐμοῦ πατρὸς
τέθνηκεν· εἰ δὲ δὴ κατακτενεῖτέ με, 940
ὁ νόμος άνεῖται, κοῦ φθάνοι θνήσκων τις ἄν,
ὡς τῆς γε τόλμης οὐ σπάνις γενήσεται.
ἀλλ’ οῦκ ἔπειθ’ ὅμιλον, εὖ δοκῶν λέγειν.
νικᾷ δ’ ἐκεῖνος ὁ κακὸς ἐν πλήθει λέγων,
ὃς ἠγόρευε σύγγονον σε’ τε κτανεῖν. 945
μόλις δ ' ἔπεισε μὴ πετρούμενος θανεῖν
τλήμων Ὀρέστης· αὐτόχειρι δὲ σφαγῇ
ὑπέσχετ’ έν τῇδ’ ἡμέρᾳ λείψειν βίον
σὺν σοί. πορεύει δ’ αὐτὸν ἐκκλήτων ἄπο
Πυλάδης δακρύων· σὺν δ’ ὁμαρτοῦσιν φίλοι 950
κλαίοντες οἰκτείροντες· ἔρχεται δέ σοι
πικρὸν θέαμα καὶ πρόσοψις ἀθλία.
ἀλλ’ εὐτρέπιζε φάσγαν’ ἦ βρόχον δέρῃ,
ὡς δεῖ λιπεῖν σε φέγγος· ηὑγένειά δὲ
οὐδέν σ’ ἐπωφέλησεν, οὐδ’ ὁ Πύθιος 955
τρίποδα καθίζων Φοῖβος, ἀλλ’ ἀπώλεσεν.
ὦ δυστάλαινα παρθέν’, ὡς ξυνηρεφὲς
πρόσωπον εἰς γῆν σὸν βαλοῦσ’ ἄφθογγος εἴ,
ὥς εἰς στεναγμοὺς καὶ γόους δραμουμένη.
κατάρχομαι στεναγμόν, ὦ Πελασγία, στρ. 960
τιθεῖσα λευκὸν ὄνυχα διὰ παρηίδων,
* αἱματηρὸν ἄταν,
κτύπον τε κρατός, ὃν ἔλαχ’ ἁ κατὰ χθονὸς
νερτέρων καλλίπαις ἄνασσα.

960-970 = 971- 981

