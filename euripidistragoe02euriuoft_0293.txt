ΥΠΟΘΕΣΙΣ.

Ὀρέστης τὸν φόνον τοῦ πατρὸς μεταπορευόμενος
ἀνεῖλεν Αἴγισθον καὶ Κλυταιμνήστραν · μητροκτονῆ-
σαι δὲ τολμήσας, παραχρῆμα τὴν δίκην ἔδωκεν ἐμμα-
νὴς γενόμενος. Τυνδάρεω δὲ τοῦ πατρὸς τῆς ἀνῃρη-
μένης κατηγορήσαντος κατ’ αὐτοῦ ἔμελλον κοινὴνό
Ἀργεῖοι ψῆφον ἐκφέρεσθαι περὶ τοῦ τί δεῖ παθεῖν
τὸν άσεβήσαντα· κατὰ τύχην δὲ Μενέλαος ἐκ τῆς
πλάνης ὑποστρέψας, νυκτὸς μὲν Ἑλένην είσαπέστειλε,
μεθ’ ἡμέραν δὲ αὐτὸς ἦλθε. καὶ παρακαλούμενος ὑπ’

’ Ὀρέστου βοηθῆσαι αὐτῷ, ἀντιλέγοντα ΤυνδάρεωνΙΟ
μᾶλλον ηὐλαβήθη, λεχθέντων δὲ λόγων ἐν τοῖς ὄχλοις,
ἐπηνέχθη τὸ πλῆθος ἀποκτείνειν Ὀρέστην. * * * συνών
δὲ τούτοις ὁ Πυλάδης ὁ φίλος αὐτοῦ συνεβούλευσε
πρῶτον Μενελάου τιμωρίαν λαβεῖν Ἑλένην ἆποκτείη
ναντας. αὐτοὶ μὲν οὖν ἐπὶ τούτοις ἐλθόντες διεψεύ-15
σθησαν τῆς ἐλπίδος θεῶν τὴν Ἑλένην ἁρπασάντων·
Ἠλέκτρα δὲ Ἑρμιόνην ἐπιφανεῖσαν ἔδωκεν εἰς χεῖρας
αὐτοῖς· οἳ δὲ ταύτην φονεύειν ἔμελλον. ἐπιφανεὶς
δὲ Μενέλαος καὶ βλέπων ἑαυτὸν ἅμα γυναικὸς καὶ
τέκνου στερούμενον ὑπ’ αὐτῶν, ἐπεβάλετο τὰ βασί-20
λεια πορθεῖν· οἳ δὲ φθάσαντες ὑφάψειν ἠπείλησαν.
ἐπιφανεὶς δὲ Ἀπόλλων Ἑλένην μὲν ἔφησεν είς θεοὺς
διακομίζειν, Ὀρέστῃ δὲ Ἑρμιόνην ἐπέταξε λαβεῖν,
Πυλάδῃ δὲ Ἠλέκτρα-ν συνοικίσαι, καθαρθέντι δὲ τοῦ

φόνου ’Ἀργους ἄρχειν. 16 * 25

