[Ο.

ΕΥΡΙΠΙΔΟΥ

ΦΟΙΝΙΣΣΑΙ.

Ὦ τὴν ἐν ἄστροις οὐρανοῦ τέμνων ὁδὸν

καὶ χρυσοκολλήτοισιν ἐμβεβώς δίφροις

’Ἠλιε, θοαῖς ἵπποισιν εἱλίσσων φλόγα,

ως δυστυχῆ Θήβαισι τῇ τόθ’ ἡμέρᾳ

ἀκτῖν’ ἐφῆκας, Κάδμος ἡνίκ’ ἦλθε γῆν 5
τήνδ’, ἐκλιπών Φοίνισσαν ἐναλίαν χθόνα·

ὃς παῖδα γήμας Κύπριδος Ἁρμονίαν ποτὲ
Πολύδωρον ἐξέφυσε, τοῦ δὲ Λάβδακον

φῦναι λέγουσιν, ἐκ δὲ τοῦδε Λάιον.

ἐγώ δὲ παῖς μὲν κλῄζομαι Μενοικέως, 10
Κρέων τ’ ἀδελφὸς μητρὸς ἐκ μιᾶς ἔφυ ·

καλοῦσι δ’ Ἰοκάστην με, τοῦτο γὰρ πατὴρ

ἔθετο, γαμεῖ δὲ Λάιός μ’ · ἐπεὶ δ’ ἅπαις

ἦν χρόνια λέκτρα τᾶμ’ ἔχων ἐν δώμασιν,

ἐλθών ἐρωτᾷ Φοῖβον ἐξαιτεῖ θ’ ἅμα 15
παίδων ἐς οἴκους ἀρσένων κοινωνίαν.

‘6 δ’ εἶπεν· ὦ Θήβαισιν εὐίπποις ἅναξ,

μὴ σπεῖρε τέκνων ἄλοκα δαιμόνων βίᾳ·

εἰ γὰρ τεκνώσεις παῖδ’, ἀποκτενεῖ σ’ ὁ φύς,

καὶ πᾶς σὸς οἶκος βήσεται δι’ αἳματος. 20
ὃ δ’ ἡδονῇ δοὺς εἵς τε βακχεῖον πεσων

ἔσπειρεν ἡμῖν παῖδα, καὶ σπείρας βρέφος,

γνοὺς τάμπλάκημα τοῦ θεοῦ τε τὴν φάτιν,

