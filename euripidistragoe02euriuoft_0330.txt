280

ΟΡΕΣΤΗΣ

ἰαχείτω δὲ γᾶ Κυκλωπία, 965
σίδαρον ἐπὶ κάρα τιθεῖσα κούριμον,

πήματ’ οἴκων.

ἕλεος ἕλεος ὅδ’ ἔρχεται

τῶν θανουμένων ὕπερ,

στρατηλατᾶν Ἑλλάδος ποτ’ ὄντων. 970
βέβακε γὰρ βέβακεν, οἴχεται τέκνων άντ.
πρόπασα γέννα Πέλοπος ὅ τ’ ἐπὶ μακαρίοις
ζηλωτὸς ὤν ποτ’ οἶκος·

φθόνος νιν εἷλε θεόθεν, ἆ τε δυσμενὴς

φοινία ψῆφος έν πολίταις. 975
ἰώ ι’ω’, πανδάκρυτ’ ἐφαμέρων

ἔθνη πολύπονα, λεύσσεθ’, ὦς παρ’ ἐλπίδας
μοῖρα βαίνει.

ἕτερα δ’ ἕτερος ἀμείβεται

πήματ’ ἐν χρόνῳ μακρῷ· 980
βροτῶν δ’ ὁ πᾶς ἀστάθμητος αι’ω’ν.

μόλοιμι τὰν οὐρανοῦ

μέσον χθονός τε τεταμέναν [αἰωρήμασι]
[πέτραν] ἁλύσεσι χρυσέαισι [φερομέναν]
[δίναισι] βῶλον ἐξ Ὀλύμπου,

ἵν’ έν θρήνοισιν ἀναβοάσω

γέροντι πατρὶ Ταντάλῳ 985
ὃς ἔτεκεν ἔτεκε γενέτορας ἐμέθεν δόμων,

οἳ κατεῖδον ἄτας,

ποτανὸν μὲν δίωγμα πώλων

τεθριπποβάμονι στόλῳ Πέλοψ ὅτε

πελάγεσι διεδίφρευσε, Μυρτίλου φόνον 990
δικῶν ές οἶδμα πόντου,

λευκοκύμοσιν

πρὸς Γεραιστίαις

ποντίων σάλων

