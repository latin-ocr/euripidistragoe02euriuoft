ΙΦΙΓΕΝΕΙΑ Η ΕΝ ΑΤΛΙΔΙ 5

ξυνίσταθ’ , ὅστις μὴ λάβοι τὴν παρθένον.

τὸ πρᾶγμα δ’ ἀπόρως εἶχε Τυνδάρεῳ πατρί’, 55
δοῦναί τε μὴ δοῦναί τε, τῆς τύχης ὅπως

ἅψαιτ’ άθραυστα. καί νιν εἰσῆλθεν τάδε,

ὅρκους συνάψαι δεξιάς τε συμβαλεῖν

μνηστῆρας ἀλλήλοισι καὶ δι’ ἐμπύρων

σπονδὰς καθεῖναι κάπαράσασθαι τάδε, 50
ὅτου γυνὴ γένοιτο Τυνδαρὶς κόρη,

τούτῳ συναμυνεῖν, εἴτις ἐκ δόμων λαβών
οἴχοιτο τόν τ’ ἔχοντ’ ἀπωθοίη λέχους,
κάπιστρατεύσειν καὶ κατασκάψειν πόλιν

Ελλην’ ὁμοίως βάρβαρόν θ’ ὅπλων με’τα. 65
ἐπεὶ δ’ ἐπιστώθησαν ἐμπέδως, γέρων

ὑπῆλθεν αὐτοὺς Τυνδάρεως πυκνῇ φρενί,
διδοὺς ἑλέσθαι θυγατρὶ μνηστήρων ἕνα,

ὅτου πνοαὶ φέροιεν Ἀφροδίτης φίλαι.

ἢ δ’ εἵλεθ’, ὅς σφε μήποτ’ ὤφελεν λαβεῖν, 70
ιΜενέλαον. ε’λθων δ’ ἐκ Φρυγῶν ὁ τὰς θεὰς
κρίνων ὅδ’, ὧς ὁ μῦθος Ἀργείων ἔχει,
Λακεδαίμον’, ἀνθηρὸς μὲν εἱμάτων στολῇ

χρυσῷ τε λαμπρὸς βαρβάρῳ χλιδήματι,

ἐρῶν ἐρῶσαν ᾤχετ’ ἐξαναρπάσας 75
Ἑλένην πρὸς Ἴδης βούσταθμ’, ἔκδημον λαβὼν
Μενέλαον· ὃ δὲ καθ’ Ἑλλάδ’ οἰστρήσας δρόμῳ
ὅρκους παλαιοὺς Τυνδάρεω μαρτύρεται,

ὦς χρὴ βοηθεῖν τοῖσιν ἠδικημένοις.

τούντεῦθεν οὖν Ἕλληνες ᾄξαντες δορί, 80
τεύχη λαβόντες στενόπορ’ Αὐλίδος βάθρα
ἥκουσι τῆσδε, ναυσὶν ἀσπίσιν θ’ ὁμοῦ

ἵπποις τε πολλοῖς ἅρμασίν τ’ ἠσκημένοι.

κάμὲ στρατηγεῖν δῆτα Μενέλεω χάριν

εἴλοντο, σύγγονόν γε. τάξίωμα δὲ 85

