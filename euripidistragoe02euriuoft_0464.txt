414

ET.

XO.

10.

ΦΟΙΝΙΣΣΑΙ

εἰ πᾶσι ταύτὸ καλὸν ἔφυ σοφόν θ’ ἅμα,

οὐκ ἦν ἂν ἀμφίλεκτος ἀνθρώποις ἔρις · 500
νῦν δ’ οὔθ’ ὅμοιον οὐδὲν οὔτ’ ἴσον βροτοῖς,
πλὴν ὀνόμασιν, τὸ δ’ ἔργον οὐκ ἔστιν τόδε.

ἐγώ γὰρ οὐδέν, μῆτερ , ἀποκρύψας ἐρῶ ·

ἄστρων ἂν ἔλθοιμ’ ἡλίου πρὸς ἀντολὰς

καὶ γῆς ἔνερθε δυνατὸς cb'v δρᾶσαι τάδε, 505
τὴν θεῶν μεγίστην ὥστ’ ἔχειν τυραννίδα.

τοῦτ’ οὖν τὸ χρηστόν, μῆτερ, οὐχὶ βούλομαι ,
ἄλλῳ παρεῖναι μᾶλλον ἦ σώζειν ἐμοί·

ἀνανδρία γάρ, τὸ πλεόν ὅστις ἀπολέσας
τοῦλασσον ἔλαβε. πρὸς δὲ τοῖσδ’ αἰσχύνομαι, 510
ἐλθόντα σὺν ὅπλοις τόνδε καὶ πορθοῦντα γῆν
τυχεῖν οἳ χρῄζει· καὶ γὰρ ἂν Θήβαις τόδε

γένοιτ’ ὄνειδος, εἰ Μυκηναίου δορὸς

φόβῳ παρείην σκῆπτρα τᾶμα τῷδ’ ἔχειν.

χρῆν δ’ αὐτὸν οὐχ ὅπλοισι τὰς διαλλαγάς. 515
μῆτερ , ποιεῖσθαι· πᾶν γὰρ ἐξαιρεῖ λόγος

ὃ καὶ σίδηρος πολεμίων δράσειεν ἅν.

ἀλλ’ εἰ μὲν ἄλλως τήνδε γῆν οἰκεῖν θέλει,

ἔξεστ’ · ἐκεῖνο δ ' οὐχ ἑκών μαθήσομαι,

ἄρχειν παρόν μοι, τῷδε δουλεῦσαί ποτε. 520
πρὸς ταῦτ’ ι”τω μὲν πῦρ, ἴτω δὲ φάσγανα,
ζεύγνυσθε δ ' ἵππους, πεδία πίμπλαθ’ ἁρμάτων,
ὡς οὐ παρήσω τῷδ’ ἐμὴν τυραννίδα.

εἴπερ γὰρ ἀδικεῖν χρή, τυραννίδος πέρι
κάλλιστον ἀδικεῖν, τᾶλλα δ ' εὐσεβεῖν χρεών. 525
οὐκ εὖ λέγειν χρὴ μὴ ’πὶ τοῖς ἔργοις καλοῖς,

οὐ γὰρ καλὸν τοῦτ’, ἄλλα τῇ δίκῃ πικρόν.

cg τέκνον, οὐχ ἅπαντα τῷ γήρᾳ κακά,
Ἐτεόκλεες, πρόσεστιν· ἀλλ’ «ἡμπειρία

ἔχει τι λέξαι τῶν νέων σοφώτερον. 530

