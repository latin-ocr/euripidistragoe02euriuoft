ΙΦΙΓΕΝΕΙΑ Η ΕΝ ΛΥΛΙΔῙ

ἔρωτι δ’ αὐτὸς ἐπτοάθης.

ὅθεν ἔρις ἔριν

Ἑλλάδα σὺν δορὶ ναυσί τ’ ἄγει

ἐς Τροίας πέργαμα.

ἰῶ ἰῶ· μεγάλαι μεγάλων

εὐδαιμονίαι · τὴν τοῦ βασιλέως

ἴδετ’ Ἰφιγένειαν ἄνασσαν

τὴν Τυνδαρέου τε Κλυταιμνήστραν,

ῶς ἐκ μεγάλων ἐβλαστήκασ’

ἐπί τ’ εὐμήκεις ἥκουσι τύχας.

θεοί τοι κρείσσους οἵτ’ ὀλβοφόροι

τοῖς οὐκ εὐδαίμοσι θνατῶν.

[στῶμεν, Χαλκίδος ἔκγονα θρέμματα,
τὴν βασίλειαν δεξώμεθ’ ὄχων

ἅπο μὴ σφαλερῶς ἐπὶ γαῖαν,

άγανῶς δὲ χεροῖν μαλακῇ γνώμῃ,

μὴ ταρβήσῃ νεωστί μοι μολὸν

κλεινὸν τέκνον Ἀγαμέμνονος,

μηδὲ θόρυβον μηδ’ ἔκπληξιν

ταῖς Ἀργείαις

ξεῖναι ξείναις παρέχωμεν.]

ὄρνιθα μεν τόνδ’ αἴσιον ποιούμεθα,

τὸ σόν τε χρηστὸν καὶ λόγων εὐφημίαν ”
ἐλπίδα δ’ ἔχω τιν’ ῶς ἐπ’ ἐσθλοῖσιν γάμοις
πάρειμι νυμφαγωγός. ἀλλ’ ὀχημάτων
ἔξω πορεύεθ’ ἂς φέρω φερνὰς κόρῃ,
καὶ πέμπετ’ εἰς μέλαθρον εὐλαβούμενοι.

σὺ δ ', ῶ τέκνον μοι, λεῖπε πωλικοὺς ὄχους,

ἁβρὸν τιθεῖσα κῶλον ἀσθενές θ’ ἅμα.
ὑμεῖς δὲ νεάνιδές νιν ἀγκάλαις ἔπι
δέξασθε καὶ πορεύσατ’ ἐξ ὀχημάτων.
καί μοι χερός τις ἐνδότω στηρίγματα,

590

595

600

610

615

