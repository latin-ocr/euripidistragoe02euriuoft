400

ΦΟΙΝΙΣΣΑΙ

Ἐτεοκλέα κλεινήν τε Πολυνείκους βίαν,

κόρας δὲ δισσάς · τὴν μὲν Ἰσμήνην πατὴρ
ὠνόμασε, τὴν δὲ πρόσθεν Ἀντιγόνην ἐγώ.
μαθῶν δὲ τάμὰ λέκτρα μητρῴων γάμων

ὁ πάντ’ ἀνατλὰς Οἰδίπους παθήματα 60
εἰς ὄμμαθ’ αὑτοῦ δεινὸν ἐμβάλλει φόνον,
χρυσηλάτοις πόρπαισιν αἴμάξας κόρας.

ἐπεὶ δὲ τέκνων γένυς ἐμῶν σκιάζεται,

κλῄθροις ἔκρυψαν πατέρ’, ἵν’ ἀμνήμων τύχη
γένοιτο πολλῶν δεομένη σοφισμάτων. 65
ζῶν δ’ ἔστ’ ἐν οἴκοις, πρὸς δὲ τῆς τύχης νοσῶν
ἄρας ἀρᾶται παισὶν ἀνοσιωτάτας,

θηκτῷ σιδήρῳ δῶμα διαλαχεῖν τόδε.

τῶ δ’ είς φόβον πεσόντε, μὴ τελεσφόρους

εὐχὰς θεοὶ κραίνωσιν οἰκούντων ὁμοῦ, 70
ξυμβάντ’ ἔταξαν τὸν νεώτερον πάρος

φεύγειν ἑκόντα τήνδε Πολυνείκην χθόνα,
Ἐτεοκλέα δ ὲ σκῆπτρ’ ἔχειν μένοντα γῆς

ἐνιαυτὸν άλλάσσοντ’. ἐπεὶ δ’ ἐπὶ ζυγοῖς

καθέζετ’ ἀρχῆς, οὐ μεθίσταται θρόνων, 75
φυγάδα δ’ ἀπωθεῖ τῆσδε Πολυνείκην χθονός.

ὃ δ”Ἀργος ἐλθών, κῆδος Ἀδράστου λαβών,
πολλὴν ἀθροίσας ἀσπίδ’ ’Λργείων ἄγει·

ἐπ’ αὐτα δ’ ἐλθών ἑπτάπυλα τείχη τάδε,

πατρῷ’ ἀπαιτεῖ σκῆπτρα καὶ μέρη χθονός. 80
ε’γῶ δ’ ἔριν λύουσ’ ὑπόσπονδον μολεῖν

ἔπεισα παιδὶ παῖδα πρὶν ψαῦσαι δορός.

ἥξειν δ’ ὁ πεμφθείς φησιν αὐτὸν ἅγγελος.

ἀλλ’ ῶ φαεννὰς οὐρανοῦ ναίων πτυχᾶς

Ζεῦ, σῶσον ἡμᾶς, δὸς δὲ σύμβασιν τέκνοις. 85
χρὴ δ’, εἰ σοφὸς πέφυκας, οὐκ ε’ᾶν βροτὸν

τὸν αὐτὸν ἀεὶ δυστυχῆ καθεστάναι.

