102 ΙΦῙΓΕΝΕΙΑ Η ΕΝ ΤΑΤΡΟΙΣ

χθων ἐτεκνώσατο φάσματ’ ὀνείρων,
οἳ πολέσιν μερόπων τά τε πρῶτα
τά τ’ ἔπειθ’ ὅσ’ ἔμελλε τυχεῖν 1255
ὕπνου κατὰ δνοφερὰς
εὐνὰς φράζον· Γαῖα δὲ τὰν
μαντείων ἀφείλετο τιμὰν
Φοῖβον φθόνῳ θυγατρός·
ταχύπους δ’ ἐς ’Όλυμπον ὁρμαθεὶς ἄναξ 1270
χέρα παιδνὸν ὄρεξεν εἰς Δῖον θρόνον
Πυθίων δόμων χθονίας ἀφε-
λεῖν θεᾶς μῆνιν νυχίους τ’ ἐνοπάς.
γέλασε δ '‚ ὅτι τέκος ἄφαρ ἔβα
πολύχρυσα θέλων λατρεύματα σχεῖν · 1275
ἐπὶ δ’ ἔσεισεν κόμαν,
παῦσεν νυχίους ὀνείρους,
άπὸ δὲ λαθοσύναν
νυκτωπὸν ἐξεῖλεν βροτῶν,
καὶ τιμὰς πάλιν 1280
θῆκε Λοξίᾳ,
πολυάνορι δ’ ἐν ξενόεντι θρόνῳ
θάρση βροτοῖς θεσφάτων ἀοιδαῖς.
ΑΓΓ. ὦ ναοφύλακες βώμιοί τ’ ἐπιστάται,
Θόας ἄναξ γῆς τῆσδε ποῦ κυρεῖ βεβως; 1285
καλεῖτ’ ἀναπτύξαντες εὐγόμφους πύλας
ἔξω μελάθρων τῶνδε κοίρανον χθονός.
ΧΟ. τί δ’ ἔστιν, εἰ χρὴ μὴ κελευσθεῖσαν λέγεινς
ΑΓΓ. βεβᾶσι φροῦδοι δίπτυχοι νεανίαι
Ἀγαμεμνονείας παιδὸς ἐκ βουλευμάτων 1290
φεύγοντες ἐκ γῆς τῆσδε καὶ σεμνὸν βρέτας
λαβόντες ἐν κόλποισιν Ἑλλάδος νεώς.
XO. ἄπιστον εἶπας μῦθον· ὃν δ’ ἰδεῖν θέλεις
ἄνακτα χώρας, φροῦδος ἐκ ναοῦ συθείς.

