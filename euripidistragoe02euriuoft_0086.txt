36 ΙΦΙΓΕΝΕΙΑ Η ΕΝ ΑΥΛΙΔΙ

ἐν εὐμαρεῖ τε δρᾶν τε καὶ μὴ δρᾶν καλῶς.
τάχ’ εἴσεται σίδηρος, ὃν πρὶν εἰς Φρύγας
ἐλθεῖν, φόνου κηλῖσιν αἵματος χρανῶ,
εἴ τίς με τὴν σὴν θυγατέρ’ ἐξαιρήσεται.
ἄλλ ἡσύχαζε θεὸς ἐγώ πέφηνά σοι
μέγιστος, οὐκ ῶν· ἀλλ’ ὅμως γενήσομαι
XO. ἐλεξας, ῶ παῖ Πηλέως, σοῦ τ’ αξια
καὶ τῆς ἐναλίας δαίμονος, σεμνῆς θεοῦ.
ΚΛ. φεῦ ·
πῶς ἄν σ’ ἐπαινέσαιμι μὴ λίαν λόγοις,
μηδ’ ἐνδεῶς τοῦδ’ ἀπολέσαιμι τὴν χάριν;
αἰνούμενοι γὰρ ἁγαθοὶ τρόπον τινὰ
μισοῦσι τούς αἰνοῦντας, ἦν αἰνῶσ’ ἄγαν.
αἰσχύνομαι δε παραφέρουσ’ οἰκτροὺς λόγους,
ἰδία νοσοῦσα σύ δ’ ανοσος κακῶν γ’ εμῶν
ἀλλ’ οὐν ἔχει τοι σχῆμα, κᾶν ἂπωθεν ᾑ
ἀνὴρ ὁ χρηστός, δυστυχοῦντας ὠφελεῖν.
οἴκτειρε δ’ ἡμᾶς· οἰκτρὰ γὰρ πεπόνθαμεν.
ἣ πρῶτα μέν σε γαμβρὸν οίηθεῖσ’ ἔχειν,
κενὴν κατέσχον ἐλπίδ’ · εἶτά σοι τάχα
ορνις γένοιτ’ αν τοῖσι μέλλουσιν γάμοις
θανοῦσ’ ἐμὴ παῖς, ο σε φυλάξασθαι χρεῶν.
ἀλλ’ εὖ μεν ἀρχὰς εἶπας, εὐ δε καὶ τέλη·
σοῦ γαρ θέλοντος παῖς ἐμὴ σωθήσεται.
βούλει νιν ἱκέτιν σὸν περιπτύξαι γόνυ;
ἀπαρθένευτα μὲν τάδ’ · εἰ δέ σοι δοκεῖ,
ἥξει, δι’ αἰδοῦς ὄμμ’ ἔχουσ’ ἐλεύθερον·
εί δ’ ού παρούσης ταύτὰ τεύξομαι σέθεν,
μενέτω κατ’ οἴκους· σεμνὰ γὰρ σεμνύνεται.
ὅμως δ’ ὅσον γε δυνατὸν αἰδεῖσθαι χρεῶν.
ΑΧ. σὺ μήτε σὴν παῖδ’ ἔξαγ’ ὄψιν εἰς ἐμήν,
μήτ’ εἰς ὄνειδος ἀμαθὲς ἔλθωμεν, γύναι·

970

975

980

985

990

995

