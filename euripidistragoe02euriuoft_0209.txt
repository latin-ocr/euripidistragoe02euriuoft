ΙΩΝ 159

ΙΩΝ. ἰδού.
τόδ’ ἔσθ’ ὕφασμα δεσμά θ’, ὡς εὑρίσκομεν.

ΚΡ. ὦ χρόνιον ἱστῶν παρθένευμα τῶν ἐμῶν. 1425

ΙῼΝ. ἔστιν τι πρὸς τῷδ’, ἦ μόνῳ τῷδ’ εὐτυχεῖς;

ΚΡ. δράκοντε μαρμαίροντε παγχρύσῳ γένυι.

ΙΩΝ. δώρημ’ Ἀθάνας, ἦ τέκν’ ἐντρέφειν; λέγε.

ΚΡ. Ἐριχθονίου γε τοῦ πάλαι μιμήματα.

ῙΩΝ. τί δρᾶν, τί χρῆσθαι, φράζε μοι, χρυσώματις 1430

KP. δέραια παιδὶ νεογόνῳ φέρειν, τέκνον.

ΙῼΝ. ἔνεισιν οἵδε· τὸ δὲ τρίτον ποθῶ μαθεῖν.

ΚΡ. στέφανον ἐλαιάς ἀμφέθηκά σοι τότε,
ἣν πρῶτ’ Ἀθάνας σκόπελος ἐξηνέγκατο,
ὅς, εἴπερ ἔστιν, οὔποτ’ ἐκλείπει χλόην, 1435
θάλλει δ’ ἐλαίας ἐξ, ἄγηράτου γεγώς.

ῙΩΝ. ὦ φιλτάτη μοι μῆτερ, ἄσμενός σ’ ίδών
πρὸς άσμένης πέπτωκα σὰς παρηίδας.

ΚΡ. ὦ τέκνον, οἶ φῶς μητρὶ κρεῖσσον ἡλίου,
συγγνώσεται γάρ ὁ θεός, ἐν χεροῖν σ’ ἔχω, 1440
ἄελπτον εὕρημ’, ὃν κατὰ γᾶς ἐνέρων
χθόνιον μετὰ Περσεφόνας τ’ ἐδόκουν ναίειν.

ΤΩΝ. ἀλλ’ ὦ φίλη μοι μῆτερ, ἐν χεροῖν σέθεν
ὁ κατθανών τε κού θανών φαντάζομαι.

ΚΡ. ἰώ ίω’, λαμπρᾶς αἰθέρος ἀμπτυχαί, 1445
τίν’ αὐδὰν ἀύσω
βοάσω; πόθεν μοι
συνέκυρσ’ ἀδόκητος ἡδονάς πόθεν
ἐλάβομεν χαράν;

ΙΩΝ. ἐμοὶ γενέσθαι πάντα μᾶλλον ἄν ποτε, 1450
μῆτερ , παρέστη τῶνδ’, ὅπως σός εἰμ’ ἐγώ.

ΚΡ. ἔτι φόβῳ τρέμω.

ΙΩΝ. μῶν οὐκ ἔχειν μ’ ἔχουσα; KP. τὰς γὰρ ἐλπίδας
ἀπέβαλον πρόσω.

