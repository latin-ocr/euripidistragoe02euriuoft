382

ΤΡΩΙΑΔΕΣ

λάφυρα τάπίλοιπ’ Ἀχιλλείου τόκου

μέλλει πρὸς ἀκτὰς ναυστολεῖν Φθιώτιδας· 1125
αὐτὸς δ’ ἀνῆκται Νεοπτόλεμος, καινάς τινας
Πηλέως ἀκούσας συμφοράς, ῶς νιν χθονὸς

’Ἄκαστος ἐκβέβληκεν ὃ Πελίου γόνος.

οὗ θᾶσσον εἵνεκ’, οὐ χάριν μονῆς ἔχων,

φροῦδος, μετ’ αὐτοῦ δ’ Ἀνδρομάχη, πολλῶν
ἐμοὶ 1130

δακρύων ἀγωγός, ἡνίκ’ ἐξῶρμα χθονὸς

πάτραν τ’ ἀναστένουσα καὶ τὸν ΓΈκτορος

τύμβον προσεννέπουσα. καί σφ’ ᾐτήσατο

θάψαι νεκρὸν τόνδ’, ὃς πεσῶν ἐκ τειχέων

ψυχὴν ἀφῆκεν Ἕκτορος τοῦ σοῦ γόνος, 1135

φόβον τ’ Ἀχαιῶν, χαλκόνωτον ἀσπίδα

τήνδ’, ἣν πατὴρ τοῦδ’ ἀμφὶ πλεύρ’ ἐβάλλετο,

μή νιν πορεῦσαι Πηλέως ἐφ’ ἑστίαν,

μηδ’ είς τὸν αὐτὸν θάλαμον, οὗ νυμφεύσεται

μήτηρ νεκροῦ τοῦδ’ Ἀνδρομάχη, λύπας ὁρᾶν, 1140

ἀλλ’ ἀντὶ κέδρου περιβόλων τε λαΐνων

ἐν τῇδε θάψαι παῖδα· σὰς δ’ ἐς ῶλένας

δοῦναι, πέπλοισιν ῶς περιστείλῃς νεκρὸν

στεφάνοις θ’, ὅση σοι δύναμις, ῶς ἔχει τὰ σά,

ἐπεὶ βέβηκε καὶ τὸ δεσπότου τάχος 1145

‚ ἀφείλετ’ αὐτὴν παῖδα μὴ δοῦναι τάφῳ.

ἡμεῖς μὲν ούν, ὅταν σὺ κοσμήσῃς νέκυν,

γῆν τῷδ’ ἐπαμπισχόντες ἀροῦμεν δόρυ·

σὺ δ ’ ῶς τάχιστα πρᾶσσε τάπεσταλμένα.

ἑνὸς μὲν οὖν μόχθου σ’ ἀπαλλάξας ἔχω · 1150
Σκαμανδρίους γὰρ τάσδε διαπερῶν ῥοὰς

ἔλουσα νεκρὸν κάπένιψα τραύματα.

ἀλλ’ εἶμ’ ὀρυκτὸν τῶδ’ ἀναρρήξων τάφον,

