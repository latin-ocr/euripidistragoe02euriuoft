ΟΡΕΣΤΗΣ ⁶255

ΟΡ. ὑπόβαλε πλευροῖς πλευρά, καύχμώδη κόμην
ἄφελε προσώπου· λεπτά γὰρ λεύσσω κόραις.
HA. ὦ βοστρύχων πινῶδες ἄθλιον κάρα, 225
ῶς ἠγρίωσαι διὰ μακρᾶς άλουσίας.
ΟΡ. κλῖνόν μ’ ἐς εὐνὴν αὖθις· ὅταν άνῇ νόσος
μανιάς, ἄναρθρός εἰμι κάσθενῶ μέλη.
HA. ἰδού. φίλον τοι τῷ νοσοῦντι δέμνιον,
ἀνιαρὸν ὂν τὸ κτῆμ’, ἀναγκαῖον δ’ ὅμως. 230
ΟΡ. αὖθίς μ’ ἐς ὀρθὸν στῆσον, ἀνακύκλει δέμας·
δυσάρεστον οἱ νοσοῦντες ἀπορίας ὕπο.
ΗΛ. ἦ κάπὶ γαίας ἁρμόσαι πόδας θέλεις,
χρόνιον ἴχνος θείς; μεταβολὴ πάντων γλυκύ.
ΟΡ. μάλιστα· δόξαν γάρ τόδ’ ὑγιείας ἔχει. 235
κρεῖσσον δὲ τὸ δοκεῖν, κᾶν ἀληθείας ἀπῇ.
HA. ἄκουε δὴ νῦν, ῶ κασίγνητον κάρα,
ἕως ἐῶσί σ’ εὖ φρονεῖν Ἐρινύες.
ΟΡ. λέξεις τι καινόν· κεί μὲν εὖ, χάριν φέρεις·
εἰ δ’ εἰς βλάβην τιν’, ἅλις ἔχω τοῦ δυστυχεῖν. 240
HA. Mevs‘staog ἥκει, σοῦ κασίγνητος πατρός,
ἐν Ναυπλίᾳ δὲ σέλμαθ’ ὥρμισται νεῶν.
ΟΡ. πῶς εἶπας; ἥκει φῶς ἐμοῖς καὶ σοῖς κακοῖς
ἀνὴρ ὁμογενὴς καὶ χάριτας ἔχων πατρος;
HA. ἥκει, τὸ πιστὸν τόδε λόγων ἐμῶν δέχου, 245
Ἑλένην ἀγόμενος Τρωικῶν ἐκ τειχέων.
ΟΡ. ει’ μόνος ἐσώθη , μᾶλλον ἂν ζηλωτὸς ήν ·
εἰ δ’ ἄλοχον ἄγεται, κακὸν ἔχων ἥκει μέγα.
HA. ἐπίσημον ἔτεκε Τυνδάρεως εἰς τὸν ψόγον
” γένος θυγατέρων δυσκλεές τ’ ἀν’ Ἑλλάδα. 250
ΟΡ. σύ νυν διάφερε τῶν κακῶν · ἔξεστι γάρ ·
καὶ μὴ μόνον λέγ’, ἄλλα καὶ φρόνει τάδε.
HA. οἴμοι, κασίγνητ’, ὄμμα σὸν ταράσσεται,
ταχὺς δὲ μετέθου λύσσαν, ἄρτι σωφρονῶν.

