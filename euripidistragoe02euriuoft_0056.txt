6 ΙΦΙΓΕΝΕΙΑ Η ΕΝ ΛΥΛΙΛῙ

ἄλλος τις ὤφελ’ ἀντ’ ἐμοῦ λαβεῖν τόδε.
ἠθροισμένου δὲ καὶ ξυνεστῶτος στρατοῦ,
ἥμεσθ’ ἀπλοίᾳ χρώμενοι κατ’ Αὐλίδα.
Κάλχας δ’ ὁ μάντις ἀπορίᾳ κεχρημένοις
ἆνεῖλεν Ἰφιγένειαν ἢν ἔσπειρ’ ἐγὼ 90
Ἀρτέμιδι θῦσαι τῇ τόδ’ οἰκούσῃ πέδον,
καὶ πλοῦν τ’ ἔσεσθαι καὶ κατασκαφὰς Φρυγῶν
[·θύσασι, μὴ θύσασι δ’ οὐκ εἶναι τάδε]
κλύων δ’ ε’γώ ταῦτ’, ὀρθίῳ κηρύγματι
Ταλθύβιον εἶπον πάντ’ ἀφιέναι στρατόν, 95
ὡς οὔποτ’ ἂν τλὰς θυγατέρα κτανεῖν ἐμήν.
οὗ δή μ’ ἀδελφὸς πάντα προσφέρων λόγον
ἔπεισε τλῆναι δεινά. κάν δέλτου πτυχαῖς
γράψας ἔπεμψα πρὸς δάμαρτα τὴν ἐμὴν
στέλλειν Ἀχιλλεῖ θυγατέρ’ ὦς γαμουμένην, 100
τό τ’ ἀξίωμα τάνδρὸς ἐκγαυρούμενος,
συμπλεῖν τ’ Ἀχαιοῖς οὕνεκ’ οὐ θέλοι λέγων,
εἰμὴ παρ’ ἡμῶν εἶσιν εἰς Φθίαν λέχος·
πειθώ γὰρ εἶχον τήνδε πρὸς δάμαρτ’ ἐμήν,
ψευδῆ συνάψας ἀμφὶ παρθένου γάμον. 105
μόνοι δ’ Ἀχαιῶν ἴσμεν ὡς ἔχει τάδε
Κάλχας Ὀδυσσεὺς Μενέλεώς θ’. ἃ δ’ οὐ καλῶς
ἔγνων τότ’, αὖθις μεταγράφω καλῶς πάλιν
εἰς τήνδε δέλτον, ἣν κατ’ εὐφρόνης σκιὰν
λύοντα καὶ συνδοῦντά μ’ εἰσεῖδες, γέρον. 110
ἀλλ’ εἷα χώρει τάσδ’ ἐπιστολὰς λαβών
πρὸς ’Ἄργος οἳ δὲ κέκευθε δέλτος ἐν πτυχαῖς,
λόγῳ φράσω σοι πάντα τάγγεγραμμένα·
πιστὸς γὰρ ἀλόχῳ τοῖς τ’ ἐμοῖς δόμοισιν εἷ.
ΠΡ. λέγε καὶ σήμαιν’, ἵνα καὶ γλώσσῃ 117
σύντονα τοῖς σοῖς γράμμασιν αὐδῶ. 118
ΑΓΛ. πέμπω σοι πρὸς ταῖς πρόσθεν 115

