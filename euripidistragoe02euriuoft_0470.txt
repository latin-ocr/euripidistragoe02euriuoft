420

ΦΟΙΝΙΣΣΑΙ

Βρόμιον ἔνθα τέκετο μάτηρ

* Διὸς γάμοισι, * 650
κισσὸς ὃν περιστεφὴς ’

ἑλικτὸς εὐθὺς ἔτι βρέφος

χλοηφόροισιν ἔρνεσιν

κατασκίοισιν ὀλβίσας ἐνώτισεν,

Βάκχιον χόρευμα παρθένοισι Θηβαίαισι 655
καὶ γυναιξὶν εὐίοις.

ἔνθα φόνιος ἦν δράκων ἀντ.
”Αρεος, ὠμόφρων φύλαξ

νάματ’ ἔνυδρα καὶ ῥέεθρα

χλοερὰ δεργμάτων κόραισι 660
πολυπλάνοις ἐπισκοπῶν·

ὃν ἐπὶ χέρνιβας μολών

Κάδμος ὄλεσε μαρμάρῳ,

κρᾶτα φόνιον ὀλεσίθηρος

ὠλένας δικών βολαῖς, 665
δίας ἀμάτορος

Παλλάδος φραδαῖσι

γαπετεῖς δικῶν ὀδόντας

εἰς βαθυσπόρους γύας·

ἔνθεν ἐξανῆκε γᾶ 670
πάνοπλον ὄψιν ὑπὲρ ἄκρων

ὅρων χθονός· σιδαρόφρων

δέ νιν φόνος πάλιν ξυνῆψε γᾷ φίλα.

αἵματος δ’ ἔδευσε γαῖαν, ἅ νιν εὐηλίοισι

δεῖξεν αἰθέρος πνοαῖς. 675
καὶ σὲ τὸν προμάτορος στρ.
Ἰοῦς ποτ’ ἔκγονον

”Επαφον, ὦ Διὸς γένεθλον,

ἐκάλεσ’ ἐκάλεσα βαρβάρῳ βοᾷ,

ἰώ, βαρβάροις λιταῖς, , 680
676-682 = 683-689

