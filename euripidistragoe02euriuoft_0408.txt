358

ΤΡΩΙΑΔΕΣ

τὰ φίλτατ’ ὤλεσ’, ἡδονὰς τὰς οἴκοθεν

τέκνων άδελφῷ δοὺς γυναικὸς εἵνεκα,

καὶ ταῦθ’ ἑκούσης κού βίᾳ λελῃσμένης,

ἐπεὶ δ’ ἐπ’ ἀκτάς ἤλυθον Σκαμανδρίους,
ἔθνησκον, οὐ γῆς ὅρι’ ἀποστερούμενοι 375
οὐδ’ ὑψιπύργου πατρίδος· οὓς δ’ ’Ἀρης ἕλοι,

οὗ παῖδας εἶδον, ού δάμαρτος ἐν χεροῖν

πέπλοις συνεστάλησαν, ἐν ξένῃ δὲ γῇ

κεῖνται. τὰ δ’ οἴκοι τοῖσδ’ ὅμοι’ ἐγίγνετο ·

χῆραί τ’ ἔθνησκον, οἳ δ’ ἄπαιδες ἐν δόμοις 380
ἄλλως τέκν’ ἐκθρέψαντες, οὐδὲ πρὸς τάφους
ἔσθ’ ὅστις αὐτοῖς αἷμα γῇ δωρήσεται.

ἦ τοῦδ’ ἐπαίνου τὸ στράτευμ’ ἐπάξιον.

σιγᾶν ἄμεινον τᾴσχρά, μηδὲ μοῦσά μοι

γένοιτ’ ἀοιδὸς ἥτις ὑμνήσει κακά. 385
Τρῶες δὲ πρῶτον μέν, τὸ κάλλιστον κλέος,

ὑπὲρ πάτρας ἔθνησκον· οὓς δ’ ἕλοι δόρυ,

νεκροί γ’ ἐς οἴκους φερόμενοι φίλων ὕπο

ἐν γῇ πατρῴα περιβολὰς εἶχον χθονός,

χερσὶν περισταλέντες ὦν ἐχρῆν ὕπο· 390
ὅσοι δὲ μὴ θάνοιεν ἐν μάχῃ Φρυγῶν,

ἀεὶ κατ’ ἦμαρ σὺν δάμαρτι καὶ τέκνοις

ᾆίκουν, Ἀχαιοῖς ὦν ἀπῆσαν ἡδοναί.

τὰ δ’ ’Ἐκτορός σοι λύπρ’ ἄκουσον ὡς ἔχει ·

δόξας ἀνὴρ ἄριστος οἴχεται θανών, 395
καὶ ταῦτ’ Ἀχαιῶν ἦξις ἐξεργάζεται ·

εί δ ' ἦσαν οἴκοι, χρηστὸς ἔλαθεν ἂν γεγώς.
Πάρις τ’ ἔγημε τὴν Διός· γήμας δὲ μή,
σιγώμενον τὸ κῦδος εἶχεν ἐν δόμοις. 399
φεύγειν μὲν οὖν χρὴ πόλεμον ὅστις εὖ φρονεῖ·

εἰ δ’ εἰς τόδ’ ἔλθοι, στέφανος οὐκ αἰσχρὸς πόλει
καλῶς ὀλέσθαι, μὴ καλῶς δὲ δυσκλεές.

