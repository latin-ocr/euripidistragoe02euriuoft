ΡΗΣΟΣ 34].

Mor. οῦκ εἶσι γαίας εἰς μελάγχιμον πέδον·

ΧΟ.

ΕΚ.

τοσόνδε νύμφην τὴν ἔνερθ’ αἰτήσομαι

τῆς καρποποιοῦ παῖδα Δήμητρος θεᾶς,

ψυχὴν ἀνεῖναι τοῦδ’ · ὀφειλέτις δέ μοι 965
τοῦς Ὀρφέως τιμῶσα φαίνεσθαι φίλους.

κάμοὶ μὲν ὥς θανών τε κοῦ λεύσσων φάος

ἔσται τὸ λοιπόν· οὐ γὰρ ἐς ταύτόν ποτε

ἔτ’ εἶσιν οὐδὲ μητρὸς ὄψεται δέμας,

κρυπτὸς δ’ έν ἄντροις τῆς ὑπαργύρου χθονὸς 970
ἀνθρωποδαίμων κείσεται βλέπων φάος,

Βάκχου προφήτης ὥστε Παγγαίου πέτραν

ᾤκησε σεμνὸς τοῖσιν εἰδόσιν θεός.

ῥᾷον δὲ πένθος τῆς θαλασσίας θεοῦ

οἴσω· θανεῖν γὰρ καὶ τὸν ἐκ κείνης χρεών. 975
θρήνοις δ’ ἀδελφαὶ πρῶτα μὲν σ’ ὑμνήσομεν,
ἔπειτ’ Ἀχιλλῆ Θέτιδος ἐν πένθει ποτέ.

οὐ ῥύσεταί νιν Παλλάς, ἤ σ’ ἀπέκτανε·

τοῖον φαρέτρα Λοξίου σώζει βέλος.

ὦ παιδοποιοὶ συμφοραί, πόνοι βροτῶν, 980
ὡς ὅστις ὑμᾶς μὴ κακῶς λογίζεται,

ἅπαις διοίσει κοῦ τεκών θάψει τέκνα.

οῦτος μὲν ἤδη μητρὶ κηδεύειν μέλει·

σὺ δ ' εἴ τι πράσσειν τῶν προκειμένων θέλεις,

Ἕκτορ, πάρεστι· φῶς γὰρ ἡμέρας τόδε. 985

χωρεῖτε, συμμάχους θ’ ὁπλίζεσθαι τάχος

ἄνωχθε πληροῦν τ’ αὐχένας ξυνωρίδων.

πανοὺς δ’ ἔχοντας χρὴ μένειν Τυρσηνικῆς
σάλπιγγος αὐδήν· ὥς ὑπερβαλών τάφρον

τείχη τ’ Ἀχαιῶν ναυσὶν αἶθον ἐμβαλεῖν 990
πέποιθα Τρωσί θ’ ἡμέραν ἐλευθέραν

ἀκτῖνα τὴν στείχουσαν ἡλίου φέρειν.

