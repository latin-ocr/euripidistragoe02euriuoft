376

ΤΡΩΙΑΔΕΣ

δώσειν ὑπέσχετ’, εἰ θεὰς ὑπερδράμοι
κάλλει. τὸν ἐνθένδ’ ὡς ἔχει σκέψαι λόγον ·
νικᾷ Κύπρις θεά, καὶ τοσόνδ’ οὑμοὶ γάμοι
ὤνησαν Ἑλλάδ’, οὐ κρατεῖσθ’ ἐκ βαρβάρων,
οὔτ’ εἰς δόρυ σταθέντες, οῦ τυραννίδι.

ἂ δ’ ηὖτύχησεν Ἑλλάς, ὠλόμην ἐγώ
εὐμορφία πραθεῖσα κώνειδίζομαι

ἐξ ὦν ἐχρῆν με στέφανον ἐπὶ κάρα λαβεῖν.
οῦπω με φήσεις αὐτὰ τᾶν ποσὶν λέγειν,
ὅπως ἀφωρμησ’ ἐκ δόμων τῶν σῶν λάθρα.
ἦλθ’ οὐχὶ μικρὰν θεὸν ἔχων αὑτοῦ μέτα

ὁ τῆσδ’ αλαστωρ, εἴτ Ἀλεξανδρον θέλεις
ὀνόματι προσφωνεῖν νιν εἴτε [καὶ Παριν]·
ὅν, ω κακιστε, σοῖσιν ἐν δόμοις λιπών
Σπάρτης ἀπῆρας νηὶ Κρησίαν χθόνα.

εἶεν.

οὐ σ’, ἀλλ’ ἐμαυτὴν τούπὶ τῷδ’ ἐρήσομαι·
τί δὴ φρονήσασ’ ἐκ δόμων ἅμ’ ἑσπόμην
ξένῳ, προδοῦσα πατρίδα καὶ δόμους ἐμοῦς;
τὴν θεὸν κόλαζε καὶ Διὸς κρείσσων γενοῦ,
ὃς τῶν μὲν ἄλλων δαιμόνων ἔχει κράτος,
κείνης δὲ δοῦλός ἐστι· συγγνώμη δ’ ε’μοί.
ἔνθεν δ’ ἔχοις ἂν εἰς ἔμ’ εὐπρεπῆ λόγον ·
ἐπεὶ θανών γῆς ἦλθ’ Ἀλέξανδρος μυχούς,
χρῆν μ’, ἡνίκ’ οὐκ ῆν θεοπόνητά μου λέχη,
λιποῦσαν οἴκους ναῦς ἐπ’ Ἀργείων μολεῖν.
ἔσπευδον αὐτὸ τοῦτο’ μάρτυρες δέ μοι
πύργων πυλωροὶ κάπὸ τειχέων σκοποί,

οἳ πολλακις μ’ ἐφηῦρον ἐξ ἐπαλξεων
πλεκταῖσιν εἰς γῆν σῶμα κλέπτοί σαν τόδε.
βία δ’ὁ καινός μ’ οῦτος ἁρπασας πόσις
Δηίφοβος αλοχοι εἶχεν ἀκόντων Φρυγῶν.

930

935

940

945

950

955

960

