266

ΟΡΕΣΤΗΣ

ἐπίκλημ’ ἐχούσαις ὅ τι τύχοι. δράσας δ’ ἐγῶ 570
δείν’, ῶς σὺ κομπεῖς, τόνδ’ ἔπαυσα τὸν νόμον.
μισῶν δὲ μητέρ’ ἐνδίκως ἀπώλεσα,

ἥτις μεθ’ ὅπλων ἄνδρ’ ἀπόντ’ ἐκ δωμάτων
πάσης ὑπὲρ γῆς Ἑλλάδος στρατηλάτην

προύδωκε κούκ ἔσωσ’ ἀκήρατον λέχος· 575
ἐπεὶ δ’ ἁμαρτοῦσ’ ᾔσθετ’, οὐχ αὐτῇ δίκην
ἐπέθηκεν, ἀλλ’ ῶς μὴ δίκην δοίη πόσει,
ἐζημίωσε πατέρα κάπέκτειν’ ἐμόν.

πρὸς θεῶν, ἐν οὐ καλῷ μὲν ἐμνήσθην θεῶν,
φόνον δικάζων, εἰ δὲ δὴ τὰ μητέρος 580
σιγῶν ἐπῄνουν, τί μ’ ἂν ἔδρασ’ ὁ κατθανῶνς
οὐκ ὅν με μισῶν ἀνεχόρευ’ Ἐρινύσιν;

η μητρὶ μὲν πάρεισι συ μμαχοι θεαί,

τῶ δ’ ου πάρεισι μᾶλλ ον ηδικημένω;

σύ τοι φυτεύσας θυγατέρ’, ῶ γέρον, κακὴν 585
ἀπώλεσάς με· δια τὸ γαρ κείνης θράσος

πατρὸς στερηθείς, ἐγενόμην μητροκτόνος.

ὁρᾷς Ὀδυσσέως ἄλοχον· οὐ κατέκτανε
Τηλέμαχος· οὐ γὰρ ἐπεγάμει πόσει πόσιν,

μένει δ’ ἐν οἴκοις ὑγιὲς εὐνατήριον. 590
ὁρᾷς, ' πόλλων ὃς μεσομφάλους ἕδρας

ναίων βροτοῖσι στόμα νέμει σαφέστατον,

[ᾧ πειθόμεσθα πάνθ’ ὅσ’ ἂν κεῖνος λέγῃζ
τούτῳ πιθόμενος τὴν τεκοῦσαν ἔκτανον.

ἐκεῖνον ἡγεῖσθ’ άνόσιονξκαὶ κτείνετε· 595
ἐκεῖνος ἥμαρτ’, οὐκ ἐγω]. τί χρῆν ιιε δρᾶν;

ἦ ουκ ἀξιόχρεως ὁ θεὸς αναφέροντί μοι

μίασμα λῦσαι· , ποῖ τις οὐν ἔτ’ αν φύγοι,

εί μὴ ὁ κελεύσας ρύσεταί με μὴ θανεῖν;

ἀλλ’ ῶς μὲν οὐκ εὖ μὴ λέγ’ εἴργασται τάδε, 600
ἡμῖν δὲ τοῖς δράσασιν οὐκ εὐδαιμόνως,

