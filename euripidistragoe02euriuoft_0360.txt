ΕΥΡΙΠΙΔΟΥ
Ρ Η Σ Ο Σ

XO. Βᾶθι πρὸς εὐνὰς
τὰς Ἑκτορέους τις υπασπιστων
ἄγρυπνος βασιλέως ἦ τευχοφόρων,
οἳ τετράμοιρον νυκτός φυλακην
πάσης στρατιᾶς προκάθηνται.
ὄρθου κεφαλὴν πῆχυν ἐρείσας,
λῦσον βλεφάρων γοργωπὸν ἕδραν,
λεῖπε χαμεύνας φυλλοστρώτους,
δέξαι τε νέων κληδόνα μύθων,
Ἕκτορ· καιρὸς γάρ ἀκοῦσαι.

ΕΚ. τίς ὅδ’; ἦ φίλιος φθόγγος; τίς ἀνήρ;
τί τὸ σῆμα; θρόει·
τίνες ἐκ νυκτῶν τὰς ἡμετέρας
κοίτας πλάθουσ’; ἐνέπειν χρή.

XO. φύλακες στρατιᾶς. ΕΚ. τί φέρει θορύβῳ;

ΧΟ. θάρσει. ΕΚ. θαρσῶ. μῶν τις σε φοβεῖ
λόχος ἐκ νυκτῶν;
τί σὺ γὰρ φυλακὰς προλιπών κινεῖς
στρατιάνς τίν’ ἔχων νυκτηγορίαν;
οὐκ οἶσθα δορὸς πέλας Ἀργείου
νυχίαν ἡμᾶς
κοίτην πανόπλους κατέχοντας;

15

