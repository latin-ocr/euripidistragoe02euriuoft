ΤΡΩΙΑΔΕΣ 381

δάκρυσι κατάορα στένει, βοᾷ βοᾷ· 1090
μᾶτερ, ὤμοι , μόναν δή μ’ Ἀχαιοὶ κομί-
ζουσι σέθεν ἀπ’ ὀμμάτων
κυανέαν ἐπὶ ναῦν
εἰναλίαισι πλάταις 1095
ἦ Σαλαμῖν’ ι”ερὰν
ἢ δίπορον κορυφὰν
Ἴσθμιον, ἔνθα πύλας
Πέλοπος ἔχουσιν ἕδραι.
εἴθ’ ἀκάτου Μενέλα - ἀντ. 1100
μέσον πέλαγος ἰούσας,
δίπαλτον ἱερὸν ἀνα μέσον πλάταν πέσοι
Αἰγαίου κεραυνοφαὲς πῦρ,
Ἰλιόθεν ὅς με πολύδακρυν 1105
Ἑλλάδι λάτρευμα γᾶθεν ἐξορίζει ·
χρύσεα δ ' ἔνοπτρα, παρθένων
χάριτας, ἔχουσα τυγχάνει Διὸς κόρα·
μηδὲ γαῖάν ποτ’ ἔλθοι Λάκαιναν πατρῷ-ι 1110
όν τε θάλαμον ἑστίας,
μηδὲ πόλιν Πιτάνας
χαλκόπυλόν τε θεάν,
δύσγαμον αἶσχος ἑλών
Ἑλλάδι τᾷ μεγάλα 1115
καὶ Σιμοεντιάσιν
μέλεα πάθη ῥοαῖσιν.
ἰεὸ ἰώ,
καιναὶ καινῶν μεταβάλλουσαι
χθονὶ συντυχίαι. λεύσσετε Τρώων
τόνδ’ Ἀστυάνακτ’ ἄλοχοι μέλεαι 1120
νεκρόν, ὂν πύργων δίσκημα πικρὸν
Δαναοὶ κτείναντες ἔχουσιν.
TA. Ἑκάβη, νεώς μὲν πίτυλος εἷς λελειμμένος

