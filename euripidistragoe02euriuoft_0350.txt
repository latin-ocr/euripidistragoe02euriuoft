300 ΟΡΕΣΤΗΣ

λάβωμεν, ᾗ δεῖ ξυνθανεῖν ἐμῇ χερὶ 1555
τους διολέσαντας τὴν ἐμὴν ξυνάορον.
ΟΡ. οὑτος σύ, κλῄθρων τῶνδε μὴ ψαύσῃς χερί,
ΝΙενέλαον εἷπον, ὃς πεπύργωσαι θράσει·
ἦ τῷδε θριγκῷ κρᾶτα συνθραύσω σέθεν,
ῥήξας παλαιὰ γεῖσα,τεκτόνων πόνον. 1570
μοχλοῖς δ’ ἄραρε κλῇθρα, σῆς βοηδρόμου
σπουδῆς ἕξ σ’ εἴρξει, μὴ δόμων εἵσω περᾶν.
ΜΕ. ἔα, τί χρῆμα; λαμπάδων ὁρῶ σέλας,
δόμων δ’ ἐπ’ ἄκρων τούσδε πυργηρουμένους,
ξίφος δ’ ἐμῆς θυγατρὸς ἐπίφρουρον δέρῃ. 1575
ΟΡ. πότερον ἐρωτᾶν ἦ κλύειν ἐμοῦ θέλεις;
ΜΕ. οὐδέτερ’ · ἀνάγκη δ’, ὡς ἔοικε, σοῦ κλύειν.
ΟΡ. μέλλω κτανεῖν σου θυγατέρ’, εἰ βούλει μαθεῖν.
ME. Ἑλένην φονεύσας ἐπὶ φόνῳ πράσσεις φόνον;
ΟΡ. εἰ γὰρ κατέσχον μὴ θεῶν κλεφθεὶς ὕπο. 1580
ΜΕ. ἀρνεῖ κατακτὰς κάφ’ ὕβρει λέγεις τάδε;
ΟΡ. λυπράν γε τὴν ἄρνησιν· εἰ γὰρ ὤφελον
ΜΕ. τί χρῆμα δρᾶσαις παρακαλεῖς γὰρ εἰς φόβον.
ΟΡ. τὴν Ἑλλάδος μιάστορ’ εἰς ’Ἅιδου βαλεῖν.
ΜΕ. ἀπόδος δάμαρτος νέκυν, ὅπως χω’σω τάφῳ. 1585
ΟΡ. θεοὺς ἀπαίτει · παῖδα δὲ κτενῶ σέθεν.
ΜΕ. ὁ μητροφόντης ἐπὶ φόνῳ πράσσει φόνον.
ΟΡ. ὁ πατρὸς ἀμύντωρ, ὃν σὺ προύδωκας θανεῖν.
ΜΕ. οὐκ ἤρκεσέν σοι τὸ παρὸν αἷμα μητέρος;
ΟΡ. οὐκ ἂν κάμοιμι τὰς κακὰς κτείνων ἀεί. 1590
ΜΕ. ἦ καὶ σύ, Πυλάδη , τοῦδε κοινωνεῖς φόνου;
ΟΡ. φησὶν σιωπῶν · ἀρκέσω δ’ ἐγὼ λέγων.
ΜΕ. ἀλλ’ ου’τι χαίρων, ἤν γε μη φύγῃς πτεροῖς.
ΟῬ. οὗ φευξόμεσθα· πυρὶ δ’ ἀνάψομεν δόμους.
ΜΕ. ἧ γὰρ πατρῷον δωμα πορθήσεις τόδε; 1595
ΟΡ. ως μή γ’ ἔχῃς σύ ,τήνδ’ ἐπισφάξας πυρί.

