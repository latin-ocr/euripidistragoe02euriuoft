436

ΦΟΙΝΙΣΣΛΙ

ἐμαρνάμεσθα σφενδόναις θ’ ἑκηβόλοις

πετρῶν τ’ ἀραγμοῖς· ῶς δ’ ἐνικῶμεν μάχῃ,
ἔκλαγξε Τυδεὺς χῶ σὸς ἐξαίφνης γόνος·

a} τέκνα Δαναῶν, πρὶν κατεξάνθαι βολαῖς, 1145
τί μέλλετ’ ἄρδην πάντες ἐμπίπτειν πύλαις,
γυμνῆτες ἱππῆς ἁρμάτων τ’ ἐπιστάται; θ
ἠχῆς δ’ ὅπως ἥκουσαν, οὔτις ἀργὸς ἦν·

πολλοὶ δ’ ἔπιπτον κρᾶτας αἱματούμενοι,

ἡμῶν τ’ ἐς οὖδας εἶδες ἄν πρὸ τειχέων 1150
πυκνοὺς κυβιστητῆρας ἐκπεπνευκότας,

ξηρὰν δ’ ἔδευον γαῖαν αἵματος ῥοαῖς.

ὁ δ’ Ἀρκάς, οὐκ Ἀργεῖος, Ἀταλάντης γόνος
τυφῶς πύλαισιν ῶς τις ἐμπεσών βοᾷ

πῦρ καὶ δικέλλας, ὠς κατασκάψων πόλιν· 1155
ἀλλ’ ἔσχε μαργῶντ’ αὐτὸν ἐναλίου θεοῦ
Περικλύμενος παῖς λᾶαν ἐμβαλῶν κάρα
ἁμαξοπληθῆ, γεϊσ’ ἐπάλξεων ἄπο·

ξανθὸν δὲ κρᾶτα διεπάλυνε καὶ ῥαφὰς

ἔρρηξεν ὀστέων, ἄρτι δ’ οἰνωπὸν γένυν 1160
καθῃμάτωσεν· οὐδ’ ἀποίσεται βίον

τῇ καλλιτόξῳ μητρὶ Μαινάλου κόρῃ.

ἐπεὶ δὲ τάσδ’ εἰσεῖδεν εὐτυχεῖς πύλας,

ἄλλας ἐπῄει παῖς σός, εἱπόμην δ’ ἐγώ.

ὁρῶ δὲ Τυδῆ καὶ παρασπιστὰς πυκνοὺς 1165
Αἰτωλίσιν λόγχαισιν εἰς ἄκρον στόμα

πύργων ἀκοντίζοντας, ὥστ’ ἐπάλξεων

λιπεῖν ἐρίπνας φυγάδας· ἀλλά νιν πάλιν,
κυναγὸς ῶσεί, παῖς σὸς ἐξαθροίζεται,

πύργοις δ’ ἐπέστησ’ αὖθις. εἰς δ’ ἄλλας πύλας1170
ἠπειγόμεσθα, τοῦτο παύσαντες νοσοῦν.
Καπανεὺς δὲ πῶς εἴποιμ’ ἂν ῶς ἐμαίνετος
μακραύχενος γὰρ κλίμακος προσαμβάσεις

