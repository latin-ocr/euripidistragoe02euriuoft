ῙΦΙΓΕΝΕῙΑ Η ΕΝ ΛΤΛΙΛΙ 41.

ΑΓΛ. τί δ’ ἔστιν; ῶς μοι πάντες εἰς ἓν ἥκετε,
σύγχυσιν ἔχοντες καὶ ταραγμὸν ὀμμάτων.
ΚΛ. εἴφ’ ἂν ἐρωτήσω σε γενναίως, πόσι.
ΑΓΛ. οὐδὲν κελευσμοῦ δεῖ μ’ · ἐρωτᾶσθαι θέλω. 1130
ΚΛ. τὴν παῖδα τὴν σὴν τήν τ’ ἐμὴν μέλλεις κτανεῖν;
ΑΓΛ. ἔα ·
τλήμονά γ’ ἔλεξας, ὑπονοεῖς θ’ ἂ μή σε χρή.
KA. ἔχ’ ἥσυχος,
κάκεῖνό μοι τὸ πρῶτον ἀπόκριναι πάλιν.
ΑΓΛ. σὺ δ’ ἤν γ’ ἐρωτᾷς εἰκότ’, εἰκότ’ ἄν κλύοις.
ΚΛ. οῦκ ἄλλ’ ἐρωτῶ, καὶ σὺ μὴ λέγ’ ἄλλα μοι. 1135
ΑΓΛ. ῶ πότνια μοῖρα καὶ τύχη δαίμων τ’ ἐμός.
ΚΛ. κάμός γε καὶ τῆσδ’, εἷς τριῶν δυσδαιμόνων.
ΑΓΛ. τίς σ’ ἠδίκησε; ΚΔ. τοῦτ’ ἐμοῦ πεύθει πάρα;
ὁ νοῦς δ’δ’ αὐτὸς νοῦν ἔχων οὐ τυγχάνει.
ΑΓΛ. ἀπωλόμεσθα. προδέδοται τὰ κρυπτά μου. 1140
ΚΛ. πάντ’ οἶδα καὶ πεπύσμεθ’ ἂ σὺ μέλλεις με δρᾶν
v αὐτὸ δὲ τὸ σιγᾶν ὁμολογοῦντός ἐστί σου ab„ ,
καὶ τὸ στενάζειν πολλά. μὴ κάμῃς λέγων.
ΑΓΛ. ἰδοῦ σιωπῶ · τὸ γὰρ ἀναίσχυντον τί δεῖ
ψευδῆ λέγοντα προσλαβεῖν τῇ συμφορᾷ; 1145
ΚΛ. ἄκουε δή νυν· ἆνακαλῦψομεν λόγους,
κούκέτι παρῳδοῖς χρησόμεσθ’ αἰνίγμασιν.
πρῶτον μέν, ἴνα σοι πρῶτα τοῦτ’ ὀνειδίσω,
ἔγημας ἄκουσάν με κᾶλαβες βία,
⁴( τὸν πρόσθεν ἄνδρα Τάνταλον κατακτανών, 1150
βρέφος τε τούμὸν σῷ προσούρισας πάλῳ,
μαστῶν βιαίως τῶν ἐμῶν ἀποσπάσας.
καὶ τῶ Διός τε παῖδ’ ἐμω’ τε συγγόνω
ἵπποισι μαρμαίροντ’ ἐπεστρατευσάτην·
πατὴρ δὲ πρέσβυς Τυνδάρεώς σ’ ἐρρύσατο 1155
ἱκέτην γενόμενον, τάμὰ δ’ ἔσχες αῦ λέχη.

 

